{"link": "http://hdl.handle.net/10138/168144", "subject": "Twitter', 'hashtag', 'pragmaattinen markkeri', 'pragmatiikka', 'sosiaalinen media', 'verkkoviestint\u00e4', 'englantilainen filologia', 'English Philology', 'Engelsk filologi', 'Twitter', 'hashtag', 'pragmaattinen markkeri', 'pragmatiikka', 'sosiaalinen media', 'verkkoviestint\u00e4", "wordcount": 0, "major": "Englantilanen filologia", "abstract": "Tarkastelen Pro Gradu -tutkielmassani hashtagien pragmaattisia funktioita Twitter-viestinn\u00e4ss\u00e4, hashtagien vaikutusta Twitter-viestien sis\u00e4lt\u00f6\u00f6n ja pohdin, voiko hashtageja kutsua pragmaattisiksi markkereiksi. Tutkimukseni teoreettinen tausta pohjautuu verkkoviestinn\u00e4n, sosiaalisenmedian ja pragmaattisten markkereiden tutkimukseen. Aineistoni koostuu pienest\u00e4 korpuksesta, jonka ker\u00e4sin tutkielmaa varten marras- ja joulukuussa 2015. Korpus koostuu 400 Twitter-viestist\u00e4, joihin sis\u00e4ltyy hashtag #justkidding ja #sorry. Analysoin tutkielmassani korpukseen ker\u00e4tyt Twitter-viestit pragmatiikan ja pragmaattisten markkereiden n\u00e4k\u00f6kulmasta. Molempien hashtagien pragmaattisista funktioista muodostuu kaksi kategoriaa. N\u00e4m\u00e4 kategoriat ovat sarkasmi ja pehmennys (#justkidding) sek\u00e4 vakava anteeksipyynt\u00f6 ja rituaalinen anteeksipyynt\u00f6 (#sorry).\\n\\nTutkielmassani esit\u00e4n, ett\u00e4 hashtagien k\u00e4ytt\u00f6 on laajentunut perinteisest\u00e4 temaattisesta ja aihekohtaisesta k\u00e4yt\u00f6st\u00e4 my\u00f6s interpersonaaliseen k\u00e4ytt\u00f6\u00f6n. Tutkimuksen molemmat hashtagit, #justkidding ja #sorry, ovat luonteeltaan interpersonaalisia ja niit\u00e4 voi kutsua pragmaattisten funktioidensa takia pragmaattisiksi markkereiksi. Totean tutkielmassani my\u00f6s, ett\u00e4 hashtagien k\u00e4ytt\u00f6 muuttaa Twitter-viestien sis\u00e4lt\u00f6\u00e4 usein ratkaisevasti, mik\u00e4 vaikuttaa viestien sis\u00e4ll\u00f6n tarkoitukseen. Tutkielmani mukaan hashtagit ovat t\u00e4rke\u00e4 osa Twitter-viestint\u00e4\u00e4, ja luonnehdin niit\u00e4 siksi metadataksi, joka ohjaa lukijan k\u00e4sityksi\u00e4 Twitter-viesteist\u00e4 ja niiden sis\u00e4ll\u00f6ist\u00e4.", "faculty": "humanistinen", "charcount": 0, "commonwords": [["hashtagien", 5], ["pragmaattisten", 3], ["ovat", 3], ["tutkielmassani", 3], ["justkidding", 3], ["kutsua", 2], ["markkereiksi", 2], ["twitter-viestien", 2], ["niit\u00e4", 2], ["hashtagit", 2], ["k\u00e4ytt\u00f6", 2], ["pragmaattisiksi", 2], ["markkereiden", 2], ["anteeksipyynt\u00f6", 2], ["sorry", 2], ["koostuu", 2], ["tarkoitukseen", 1], ["t\u00e4rke\u00e4", 1], ["korpuksesta", 1], ["pehmennys", 1]], "keywords": "", "unit": "Humanistinen tiedekunta, Nykykielten laitos', 'University of Helsinki, Faculty of Arts, Department of Modern Languages', 'Helsingfors universitet, Humanistiska fakulteten, Institutionen f\u00f6r moderna spr\u00e5k", "status": "master", "thesistype": "pro gradu -tutkielmat', \"master's thesis\", 'pro gradu-avhandlingar", "pagecount": 0, "title": "Twitter Discourse - Hashtags as Pragmatic Markers", "language": "", "author": "Laukkanen, Essi", "date": "2016", "distinctwords": 0}
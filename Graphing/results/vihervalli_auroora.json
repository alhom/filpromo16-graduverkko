{"link": "http://hdl.handle.net/10138/161840", "subject": "abessiivi', 'abessiivinomini', 'sijatutkimus', 'k\u00e4ytt\u00f6funktiot', 'semantiikka', 'syntaksi', 'suomen kieli', 'Finnish Language', 'Finska spr\u00e5ket', 'abessiivi', 'abessiivinomini', 'sijatutkimus', 'k\u00e4ytt\u00f6funktiot', 'semantiikka', 'syntaksi", "wordcount": 15715, "major": "suomen kieli", "abstract": "Tutkielman aiheena on abessiivinominien k\u00e4ytt\u00f6funktiot nykykieless\u00e4. Ty\u00f6ss\u00e4 selvitet\u00e4\u00e4n abessiivinominien syntaksia, morfosyntaksia, merkitysryhmi\u00e4 sek\u00e4 funktioita kontekstissa. Lis\u00e4ksi tehd\u00e4\u00e4n huomioita abessiivisijaisen nominin ja ilman + partitiivi -rakenteen k\u00e4yt\u00f6n samankaltaisuuksista ja eroista. Ty\u00f6ss\u00e4 tarkastellaan my\u00f6s abessiivinominien kiteytymist\u00e4. Ty\u00f6ll\u00e4 pyrit\u00e4\u00e4n vastaamaan kysymykseen, miten abessiivisijaisia nomineja k\u00e4ytet\u00e4\u00e4n erilaisissa konteksteissa 2010-luvulla.\\n\\nAineisto koostuu ylilauta.org-internetkeskustelusivuston kirjoituksissa k\u00e4ytetyist\u00e4 abessiivisijaisista nomineista. Ylilauta-keskustelusivuston aineisto on ker\u00e4tty vuosilta 2012\u20132014, ja se on morfologisesti koodattu Kielipankin Korp-konkordanssihakuohjelmaan. Hakuohjelmaa k\u00e4ytt\u00e4en tarkasteluun on otettu sattumanvaraisessa j\u00e4rjestyksess\u00e4 2 000 hakua vastaavaa tulosta, joista virhekoodausten poistamisen j\u00e4lkeen ty\u00f6n aineistoksi j\u00e4\u00e4 679 abessiivisijaista nominia. Lis\u00e4ksi ty\u00f6ss\u00e4 tarkastellaan joitain ilman + partitiivi -muotoja, jotka on ker\u00e4tty Korpin koko Ylilauta-aineistosta. Keskeisimpi\u00e4 teoreettisia viitekehyksi\u00e4 on kognitiivinen kielentutkimus ja kieliopillistuminen. Aineistoa analysoidaan kvalitatiivisin menetelmin ja metodina k\u00e4ytet\u00e4\u00e4n kieli-intuition eksplikointia.\\n\\nTy\u00f6ss\u00e4 osoitetaan, ett\u00e4 abessiivinominit ovat useammin lauseessa vapaina m\u00e4\u00e4rittein\u00e4 tavan adverbiaaleina. Ne voidaan poistaa lauseesta ilman, ett\u00e4 lauseen ydinmerkitys muuttuu. T\u00e4llaisia abessiivinomineja ovat muun muassa huoletta ja poikkeuksetta. Abessiivinominit ovat lauseessa v\u00e4ltt\u00e4m\u00e4tt\u00f6mi\u00e4 t\u00e4ydennyksi\u00e4 silloin, kun ne esiintyv\u00e4t j\u00e4\u00e4d\u00e4- ja j\u00e4tt\u00e4\u00e4-verbien sek\u00e4 joidenkin verbikantaisten substantiivijohdosten kanssa (perusteetta suosittelu). Selv\u00e4sti v\u00e4ltt\u00e4m\u00e4t\u00f6n t\u00e4ydennys abessiivinomini on my\u00f6s kieltolauseessa (en voi varauksetta suositella). Lis\u00e4ksi tutkimus osoittaa, ett\u00e4 abessiivinomini muodostetaan substantiivista. Abessiiviadjektiivi ja abessiivipronomini esiintyv\u00e4t vain abessiivisubstantiivin m\u00e4\u00e4rittein\u00e4. Aineistossa ei esiinny yht\u00e4\u00e4n abessiivinumeraalia.\\n\\nTy\u00f6 osoittaa, ett\u00e4 abessiivisijaisten nominien merkitys yleisell\u00e4 tasolla on jonkinlaisen tavan tai tuloksen kuvaus. Abessiivinominin vartalosanana on yleens\u00e4 abstrakti nomini. Ty\u00f6ss\u00e4 esitell\u00e4\u00e4n kuusi toisistaan selv\u00e4sti erottuvaa merkitysryhm\u00e4\u00e4 abstrakteille abessiivinomineille. Merkitysryhmittely tarjoaa yhden mahdollisen tavan hahmottaa abessiivinominien merkityksi\u00e4 yksityiskohtaisemmin. Ty\u00f6ss\u00e4 esitellyt merkitysryhm\u00e4t ovat tunnesana-abessiivit, syyabessiivit, korvaukseen viittaavat abessiivit, sujuvuusabessiivit, selviytymisabessiivit sek\u00e4 vahvikeabessiivit. Merkitysryhm\u00e4t voivat olla my\u00f6s limitt\u00e4isi\u00e4 tai liukuvia. \\n\\nTutkimuksesta selvi\u00e4\u00e4, ett\u00e4 joidenkin abessiivinominien merkitykset ovat osin abstraktistuneet niin, ettei abessiivisijainen nomini en\u00e4\u00e4 varsinaisesti viittaa kantasanan tarkoitteen puutteeseen. Esimerkiksi surutta ja armotta kuvaavat tekemisen tapaa, eiv\u00e4tk\u00e4 ne viittaa surun tunteen tai armon tunteen puutteeseen. Lis\u00e4ksi ty\u00f6 osoittaa, etteiv\u00e4t abessiivinomini ja ilman + partitiivi -rakenne aina vastaa merkitykselt\u00e4\u00e4n toisiaan. Konteksti vaikuttaa abessiivinomin k\u00e4ytt\u00f6\u00f6n ja merkitykseen. Abessiivinomineja k\u00e4ytet\u00e4\u00e4n tekstiss\u00e4 muun muassa tyyli- ja argumentaatiokeinoina.", "faculty": "humanistinen", "charcount": 124672, "commonwords": [["ilman", 172], ["ovat", 109], ["ole", 84], ["aineistossa", 76], ["voidaan", 69], ["abessiivinominien", 68], ["abessiivin", 51], ["abessiivinomini", 50], ["suomen", 49], ["kielen", 46], ["aineiston", 46], ["merkitys", 46], ["poikkeuksetta", 44], ["sill\u00e4", 42], ["lis\u00e4ksi", 40], ["esiintyy", 40], ["lauseessa", 38], ["abessiivinominit", 38], ["k\u00e4ytt\u00f6", 37], ["olen", 37]], "keywords": "abessiivi, abessiivinomini, sijatutkimus, k\u00e4ytt\u00f6funktiot, semantiikka, syntaksi", "unit": "Humanistinen tiedekunta, Suomen kielen, suomalais-ugrilaisten ja pohjoismaisten kielten ja kirjallisuuksien laitos', 'University of Helsinki, Faculty of Arts, Department of Finnish, Finno-Ugrian and Scandinavian Studies', 'Helsingfors universitet, Humanistiska fakulteten, Finska, finskugriska och nordiska institutionen", "status": "master", "thesistype": "pro gradu -tutkielmat', \"master's thesis\", 'pro gradu-avhandlingar", "pagecount": 78, "title": "Abessiivinominien k\u00e4ytt\u00f6funktiot nykykieless\u00e4", "language": "", "author": "Vihervalli, Auroora", "date": "2016", "distinctwords": 5458}
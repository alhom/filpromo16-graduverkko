{"link": "http://hdl.handle.net/10138/154611", "subject": "", "wordcount": 39719, "major": "Suomen kieli", "abstract": "T\u00e4m\u00e4n tutkimuksen l\u00e4ht\u00f6kohdat ovat 1870-luvulla k\u00e4ydyss\u00e4 kielikiistassa. Kiistassa oli kyse komitatiivin yksik\u00f6st\u00e4: onko sellaista olemassakaan? Saako sellaisen tarvittaessa keksi\u00e4? Saako sit\u00e4 ylip\u00e4\u00e4t\u00e4\u00e4n k\u00e4ytt\u00e4\u00e4? Debatilla on kirjasuomen historiassa v\u00e4rik\u00e4s j\u00e4lkimaine, ja siihen viitataan usein komitatiivin myrskyn\u00e4. \\n\\nTutkielmani kahdesta p\u00e4\u00e4tavoitteesta ensimm\u00e4inen on komitatiivi-sijan historian ja luvun selvitt\u00e4minen. Tarkastelen kielihistorioitsijoiden k\u00e4sityksi\u00e4 sijan muodostumisesta ja etsin murrearkistosta sek\u00e4 vanhasta kirjasuomesta aitoja esimerkkej\u00e4 sen k\u00e4yt\u00f6st\u00e4. Seuraan my\u00f6s 1800-luvulla kirjoitetuista kieliopeista komitatiivin vakiintumista osaksi suomen kielen normitettua sijaj\u00e4rjestelm\u00e4\u00e4   t\u00e4lt\u00e4 osin tutkimukseni on my\u00f6s normigradu. \\n\\nKomitatiivin taustoituksessa aineistonani ovat kielihistorian tutkijoiden tulkinnat sijan syntyvaiheista. Pyrin kokoamaan yhteenvedon n\u00e4ist\u00e4 tulkinnoista, jotka eroavat toisistaan erityisesti sijan -i-aineksen alkuper\u00e4n suhteen. Tutkijoilla on my\u00f6s ollut voimakkaita kannanottoja komitatiivin ja instruktiivin sukulaisuuden asteesta. Komitatiivin todellista k\u00e4ytt\u00f6\u00e4 olen kartoittanut Kaino-tietokannan vanhan kirjasuomen ja varhaisnykysuomen korpuksista sek\u00e4 Muoto-opin arkiston murreaineistosta. \\n\\nTutkimukseni toinen tavoite on tutustua itse komitatiivi-debattiin: sen osapuoliin, foorumeihin ja taustoihin. Kiistaa tarkastelemalla pyrin my\u00f6s p\u00e4\u00e4sem\u00e4\u00e4n k\u00e4siksi ajankohdan kielipolitiikkaan, jonka erottaminen muusta suomalaisuusliikkeest\u00e4 olisikin keinotekoista. Nykyn\u00e4k\u00f6kulmasta erikoista on my\u00f6s se, miten debatissa kielen asiantuntijoina pitiv\u00e4t itse\u00e4\u00e4n yht\u00e4 lailla teologit, historiantutkijat kuin kansakoulun rehtoritkin: kansalliskieli oli yhteinen projekti. \\n\\nKirjoitukset, joiden pohjalta kiistaa tarkastelen, on julkaistu vuosien 1871 1875 Kirjallisessa kuukauslehdess\u00e4 ja Kielett\u00e4ress\u00e4. Kartoitan my\u00f6s muuta ajankohdan kielikeskustelua arvioidakseni, onko myrsky maineensa veroinen. Olen kiinnostunut erityisesti auktoriteeteista, joihin komitatiivikiistan osapuolet vetoavat, sill\u00e4 ne kertovat tuolloisten kielenkehitt\u00e4jien kieli-ihanteista ja -asenteista. Perusteluissa toistuvat k\u00e4sitteet aitous, suomalaisuus ja kansankielen mukaisuus. \\n\\nTutkielmassani osoitan, ett\u00e4 komitatiivin myrskyn j\u00e4lkimaine on suhteettoman suuri. Komitatiivin yksik\u00f6st\u00e4 k\u00e4yty   kielt\u00e4m\u00e4tt\u00e4 kiivassanainen   v\u00e4ittely oli vain sivupolku laajemassa kielikiistassa, joka velloi laajana suomenmielisen sivistyneist\u00f6n piiriss\u00e4 1860- ja 1870-luvuilla. Sijoitan komitatiivikiistan ensinn\u00e4kin osaksi suomalaisuusliikkeen k\u00e4rkihahmojen keskin\u00e4ist\u00e4 eripuraa, joka kumpusi paitsi erilaisista kielik\u00e4sityksist\u00e4 my\u00f6s valtataistelusta. Toisaalta komitatiivin myrsky oli my\u00f6s kiista siit\u00e4, kenen ihanteiden mukaan kielt\u00e4 tulee kehitt\u00e4\u00e4. Keskustelun kolmas taso, pintataso, oli kipakka riita siit\u00e4, onko tohtori rouvaneen kelvollista suomea.", "faculty": "humanistinen", "charcount": 304907, "commonwords": [["komitatiivin", 391], ["suomen", 304], ["kielen", 200], ["ahlqvist", 181], ["ovat", 135], ["ahlqvistin", 132], ["ole", 130], ["komitatiivi", 120], ["sit\u00e4", 100], ["sill\u00e4", 90], ["ollut", 89], ["olisi", 89], ["h\u00e4nen", 84], ["esim", 79], ["esimerkiksi", 78], ["olen", 77], ["siis", 75], ["siit\u00e4", 71], ["yksik\u00f6n", 67], ["komitatiivia", 66]], "keywords": "avainsanat \u2013 nyckelord \u2013 keywords", "unit": "Humanistinen tiedekunta, suomen kielen, suomalais-ugrilaistenja pohjoismaisten kielten jakirjallisuuksienlaitos', 'University of Helsinki, Faculty of Arts, Department of Finnish, Finno-Ugrian and Scandinavian Studies', 'Helsingfors universitet, Humanistiska fakulteten, Finska, finskugriska och nordiska institutionen", "status": "master", "thesistype": "pro gradu-avhandlingar', 'pro gradu -tutkielmat', \"master's thesis", "pagecount": 138, "title": "Vastoinj\u00e4rkinen komitatiivi : Kiista komitatiivin yksik\u00f6st\u00e4 kansalliskielen projektissa", "language": "fi", "author": "Litola, Katja", "date": "2015", "distinctwords": 14916}
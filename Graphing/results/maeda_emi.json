{"link": "http://hdl.handle.net/10138/184171", "subject": "opiskelijakulttuuri', 'opiskelijaperinne', 'teekkarit', 'ylioppilaskunta', 'Aalto-yliopisto', 'asiantuntijahaastattelu', 'folkloristiikka', 'Folklore Studies', 'folkloristik', 'opiskelijaj\u00e4rjest\u00f6t', 'opiskelijael\u00e4m\u00e4', 'opiskelijakulttuuri', 'opiskelijaperinne', 'teekkarit', 'ylioppilaskunta', 'Aalto-yliopisto', 'asiantuntijahaastattelu", "wordcount": 16378, "major": "Folkloristiikka", "abstract": "Tutkimuksen tavoitteena oli selvitt\u00e4\u00e4, miten Aalto-yliopiston opiskelijat suhtautuvat opiskelijakulttuuriin ja -perinteisiin. Tutkimuksessa selvitin, mit\u00e4 perinteet tarkoittivat tutkittaville, mit\u00e4 keskeisi\u00e4 perinteit\u00e4 tutkittavilla oli, mik\u00e4 oli perinteiden rooli tutkittavien yhteis\u00f6ss\u00e4, millaista kulttuuria tutkittavien perinteet ja perinnek\u00e4sitykset tukivat ja miten perinteit\u00e4 yll\u00e4pidet\u00e4\u00e4n. Tutkimuksen prim\u00e4\u00e4riaineisto oli 58:n vastauksen lomakeaineisto ja 19 asiantuntijahaastattelua. \\n\\nAnalysoin lomakeaineiston lajittelemalla vastaukset esiintymism\u00e4\u00e4r\u00e4n perusteella luokkiin ja k\u00e4ytin lomakeaineistosta esiin nousseita teemoja asiantuntijahaastattelun aiheina. Lis\u00e4ksi vertasin lomakeaineiston ja asiantuntijahaastatteluiden vastauksia toisiinsa. Olennaisimmat teoreettiset ty\u00f6v\u00e4lineet tutkimusta teht\u00e4ess\u00e4 olivat grounded theory, etnografinen l\u00e4hestymistapa sek\u00e4 konstruktivistinen suhtautuminen aineiston esilletuomiin ilmi\u00f6ihin ja asioihin. \\n\\nOpiskelijakulttuuri on ensisijaisesti opiskelijoiden toisilleen tuottamaa kulttuuria, joka liittyy opiskelijoiden el\u00e4m\u00e4\u00e4n ja kokemusmaailmaan. Opiskelijaj\u00e4rjest\u00f6iss\u00e4 sanotaan usein, ett\u00e4 kun jokin asia tehd\u00e4\u00e4n kolmannen kerran, se on perinne. M\u00e4\u00e4rittelen perinteen Edward Shilsin ja Simon Bronnerin pohjalta jatkuviksi ihmisten tuottamiksi toiminta- tai ajattelumalleiksi, joilla on merkitys ja arvo sit\u00e4 tuottaville ja vastaanottaville henkil\u00f6ille. M\u00e4\u00e4rittelen perinteen my\u00f6s emistisesti, eli ilmi\u00f6 on perinne, jos perinnett\u00e4 yll\u00e4pit\u00e4v\u00e4n yhteis\u00f6n j\u00e4senet pit\u00e4v\u00e4t sit\u00e4 perinteen\u00e4 ja antavat sille perinteen arvon. \\n\\nAineistossa esiintyv\u00e4t esimerkit opiskelijaperinteest\u00e4 voi jakaa karkeasti viiteen kategoriaan: tapahtumiin, tunnusmerkkeihin, lauluperinteeseen, uusien opiskelijoiden vastaanottoon liittyviin perinteisiin ja n\u00e4iden luokkien ulkopuolelle j\u00e4\u00e4viin perinteisiin, jotka saattavat olla luonteeltaan hybridisi\u00e4 tai viitata johonkin yksitt\u00e4iseen tai yleiseen tapaan varsinaisen perinteen sijaan. \\n\\nOpiskelijaperinteiden keskeinen merkitys tutkittavassa yhteis\u00f6ss\u00e4 on luoda ja yll\u00e4pit\u00e4\u00e4 yhteis\u00f6llisyytt\u00e4 toisten opiskelijoiden kesken. Yhteis\u00f6llisyytt\u00e4 itsess\u00e4\u00e4n voi pit\u00e4\u00e4 tutkittavan yhteis\u00f6n perinteen\u00e4. Muita perinteen merkitykselliseksi tekevi\u00e4 ominaisuuksia ovat perinteen omaleimaisuus, ajallinen ulottuvuus, hauskuus ja perinteiden merkitys identiteetille. \\n\\nSuurin osa perinteisiin tutustuttamisesta ja perinteiden siirt\u00e4misest\u00e4 eteenp\u00e4in tapahtuu ensimm\u00e4isen opiskeluvuoden aikana. Keskeisi\u00e4 ja koko tutkittavan yhteis\u00f6n tuntemia opiskelijaperinteit\u00e4 ovat ulkoiset tunnusmerkit, kuten haalarit ja ylioppilaslakki, tavat vastaanottaa uudet opiskelijat sek\u00e4 erilaiset opiskelijoiden toisilleen j\u00e4rjest\u00e4m\u00e4t tapahtumat. Vaikka kaikki edell\u00e4mainitut perinteet ovat koko yhteis\u00f6n tuntemia, kaikki opiskelijaryhm\u00e4t eiv\u00e4t kuitenkaan v\u00e4ltt\u00e4m\u00e4tt\u00e4 pid\u00e4 niit\u00e4 ominaan tai toisinna niit\u00e4.  \\n\\nTutkittavassa yhteis\u00f6ss\u00e4 perinteisiin suhtaudutaan hyvin pragmaattisesti ja perinteit\u00e4 muutetaan, mik\u00e4li se katsotaan aiheelliseksi. Perinteiden s\u00e4ilytt\u00e4minen alkuper\u00e4isimm\u00e4ss\u00e4 asussaan ei ole perinnett\u00e4 yll\u00e4pit\u00e4v\u00e4lle yhteis\u00f6lle itseisarvo. Perinteiden muuttamista saatetaan vastustaa ja muutosvastarinnan taustalla on perinteenkannattajien tunne perinteen omistajuudesta ja henkil\u00f6kohtaisesta merkityksest\u00e4. Perinteit\u00e4 voivat muuttaa ulkoiset tekij\u00e4t, kuten muutokset opiskeluymp\u00e4rist\u00f6ss\u00e4, mutta my\u00f6s yhteis\u00f6n sis\u00e4lt\u00e4 tulevat muutostarpeet. Perinteen joustavuus onkin perinteen s\u00e4ilymisen elinehto.", "faculty": "humanistinen", "charcount": 138556, "commonwords": [["perinteen", 105], ["opiskelijoiden", 104], ["ovat", 102], ["esimerkiksi", 64], ["perinteiden", 64], ["ole", 60], ["perinteet", 58], ["jotka", 54], ["sit\u00e4", 50], ["perinteit\u00e4", 48], ["perinne", 46], ["kuten", 44], ["eiv\u00e4t", 43], ["tutkimuksen", 40], ["yhteis\u00f6n", 39], ["miss\u00e4", 36], ["kulttuurin", 35], ["korkeakoulun", 35], ["opiskelijat", 34], ["kautta", 33]], "keywords": "opiskelijakulttuuri, opiskelijaperinne, teekkarit, opiskelijat, ylioppilaskunta, asiantuntijahaastattelu, aalto-yliopisto", "unit": "Humanistinen tiedekunta, Filosofian, historian, kulttuurin ja taiteiden tutkimuksen laitos', 'University of Helsinki, Faculty of Arts, Department of Philosophy, History, Culture and Art Studies', 'Helsingfors universitet, Humanistiska fakulteten, Institutionen f\u00f6r filosofi, historia, kultur- och konstforskning", "status": "master", "thesistype": "pro gradu -tutkielmat', \"master's thesis\", 'pro gradu-avhandlingar", "pagecount": 64, "title": "\u201dTyls\u00e4t ja huonot perinteet yleens\u00e4 kuolevat pois\u201d Opiskelijaperinteet Aalto-yliopiston opiskelijoiden keskuudessa", "language": "", "author": "Maeda, Emi", "date": "2017", "distinctwords": 6551}
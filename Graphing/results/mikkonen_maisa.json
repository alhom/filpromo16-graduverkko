{"link": "http://hdl.handle.net/10138/163374", "subject": "kirosanat', 'semantiikka', 'pragmatiikka', 'komponenttianalyysi', 'k\u00e4\u00e4nt\u00e4minen', 'semanttiset piirteet', 'pragmaattiset piirteet', 'tyylipiirteet', 'ruotsin k\u00e4\u00e4nt\u00e4minen', 'Translation of Swedish', 'Svensk \u00f6vers\u00e4ttning', 'kirosanat', 'semantiikka', 'pragmatiikka', 'komponenttianalyysi', 'k\u00e4\u00e4nt\u00e4minen', 'semanttiset piirteet', 'pragmaattiset piirteet', 'tyylipiirteet", "wordcount": 30643, "major": "Ruotsin k\u00e4\u00e4nt\u00e4minen", "abstract": "T\u00e4m\u00e4 pro gradu -tutkielma k\u00e4sittelee kirosanojen k\u00e4\u00e4nt\u00e4mist\u00e4. Tutkielman tavoitteena on selvitt\u00e4\u00e4, miten kirosanojen karkeus ja semanttinen sis\u00e4lt\u00f6 muuttuvat k\u00e4\u00e4nn\u00f6ksiss\u00e4. T\u00e4m\u00e4 tehd\u00e4\u00e4n vertailemalla kirosanoja ja niiden piirteit\u00e4 H\u00e5kan Nesserin kirjassa Fallet G (2003, 499 s.), sen suomennoksessa Tapaus G \u2013 murha menneisyydest\u00e4 (2009, 495 s., k\u00e4\u00e4nt\u00e4nyt Saara Villa) sek\u00e4 englanninkielisess\u00e4 k\u00e4\u00e4nn\u00f6ksess\u00e4 The G File (2014, 602 s., k\u00e4\u00e4nt\u00e4nyt Laurie Thompson). Tutkielman hypoteesi on, ett\u00e4 kirosanojen karkeus lievenee k\u00e4\u00e4nn\u00f6ksiss\u00e4, ja se perustuu Gideon Touryn lis\u00e4\u00e4ntyv\u00e4n standardisaation lakiin (1995), jonka mukaan k\u00e4\u00e4nn\u00f6ksill\u00e4 on taipumus olla yksinkertaisempia ja tyylilt\u00e4\u00e4n l\u00e4ht\u00f6teksti\u00e4 standardinmukaisempia. Kirosanojen m\u00e4\u00e4rittelyyn on k\u00e4ytetty mm. Ljungin, Anderssonin, Stroh-Wollinin sek\u00e4 Lindstr\u00f6min tutkimuksia. \\n\\nTutkielman metodi on semanttis-pragmaattinen. Tutkielma on p\u00e4\u00e4asiassa kvalitatiivinen, mutta se sis\u00e4lt\u00e4\u00e4 my\u00f6s kvantitatiivisia piirteit\u00e4. Menetelm\u00e4 sis\u00e4lt\u00e4\u00e4 semanttisen komponenttianalyysin tutkittavan aineiston kirosanoista sek\u00e4 pragmaattisen analyysin, joka on kontekstualisoitu katsaus hieman pidempiin tekstiotteisiin, joissa kirosanoja esiintyy. Komponenttianalyysin tarkoituksena on tarkastella l\u00e4hemmin, millaisia piirteit\u00e4 kirosanoilla on niin alkuper\u00e4isteoksessa kuin k\u00e4\u00e4nn\u00f6ksiss\u00e4 sek\u00e4 vertailla n\u00e4it\u00e4 tuloksia kesken\u00e4\u00e4n. Pragmaattisen analyysin tarkoitus on havainnollistaa, millaisissa asiayhteyksiss\u00e4 kirosanojen semanttinen sis\u00e4lt\u00f6 tai tyylivivahde muuttuu tai s\u00e4ilyy. Kvantitatiivisen osuuden tarkoituksena on selvitt\u00e4\u00e4, miss\u00e4 m\u00e4\u00e4rin kirosanoja h\u00e4vi\u00e4\u00e4 tai lis\u00e4\u00e4ntyy sek\u00e4 lievenee tai voimistuu k\u00e4\u00e4nn\u00f6ksiss\u00e4. Analyysiss\u00e4 tarkastellaan tapauksia, joissa kirosanat on k\u00e4\u00e4nnetty lievempin\u00e4 kuin alkuper\u00e4isteoksissa tai j\u00e4tetty kokonaan k\u00e4\u00e4nt\u00e4m\u00e4tt\u00e4. Lis\u00e4ksi tarkastellaan tapauksia, joissa k\u00e4\u00e4nt\u00e4j\u00e4 on lis\u00e4nnyt kirosanoja k\u00e4\u00e4nn\u00f6kseen. \\n\\nKomponenttianalyysi\u00e4 varten kirosanoille on haettu merkityskomponentteja sanakirjam\u00e4\u00e4ritelmien avulla. Analyysiss\u00e4 on 17 merkityskomponenttia, joilla kuvataan kirosanan semanttisia piirteit\u00e4, teemaa ja merkityst\u00e4 sek\u00e4 kolme tyylikomponenttia, jotka kuvaavat kirosanan karkeutta: liev\u00e4, keskikarkea ja karkea. Analyysiss\u00e4 k\u00e4y ilmi, ett\u00e4 teoksen suomennoksessa on 25 kirosanaa v\u00e4hemm\u00e4n ja englanninkielisess\u00e4 k\u00e4\u00e4nn\u00f6ksess\u00e4 42 kirosanaa v\u00e4hemm\u00e4n kuin alkuper\u00e4isteoksessa, jossa on 466 kirosanaesiintym\u00e4\u00e4.\\n\\nTulokset osoittavat, ett\u00e4 alkuper\u00e4isteoksen ja k\u00e4\u00e4nn\u00f6sten kirosanojen teemat ja voimakkuusasteet eroavat toisistaan. Ruotsinkielisess\u00e4 materiaalissa keskikarkeita kirosanoja on 86 %, mutta esimerkiksi suomenkielisess\u00e4 materiaalissa n\u00e4it\u00e4 on 47 %. Toisaalta k\u00e4\u00e4nn\u00f6ksiss\u00e4 on alkuper\u00e4isteosta enemm\u00e4n karkeita kirosanoja. Lis\u00e4ksi englanninkielisess\u00e4 teoksessa on eniten erilaisia kirosanoja. Tutkimusta voitaisiin syvent\u00e4\u00e4 tekem\u00e4ll\u00e4 ensin kokonaisvaltaisempi analyysi kirosanan m\u00e4\u00e4ritelm\u00e4st\u00e4 sek\u00e4 yksitt\u00e4isten kirosanojen sis\u00e4ll\u00f6ist\u00e4. Karkeusasteiden, eli tyylikomponenttien antamiseen vaadittaisiin syv\u00e4llisemp\u00e4\u00e4 kirosanatutkimusta.", "faculty": "humanistinen", "charcount": 176425, "commonwords": [["svordomar", 242], ["fan", 216], ["enligt", 206], ["engelska", 150], ["materialet", 143], ["hell", 142], ["finska", 141], ["svordomarna", 131], ["ibid", 131], ["svordom", 115], ["vardagligt", 108], ["\u00f6vers\u00e4ttningen", 104], ["bloody", 103], ["bel\u00e4gg", 101], ["starkt", 97], ["uttrycket", 97], ["helvete", 96], ["tex", 95], ["j\u00e4vla", 92], ["gud", 89]], "keywords": "kirosanat, semantiikka, pragmatiikka, komponenttianalyysi, k\u00e4\u00e4nt\u00e4minen, semanttiset piirteet, pragmaattiset piirteet, ", "unit": "Humanistinen tiedekunta, Suomen kielen, suomalais-ugrilaisten ja pohjoismaisten kielten ja kirjallisuuksien laitos', 'University of Helsinki, Faculty of Arts, Department of Finnish, Finno-Ugrian and Scandinavian Studies', 'Helsingfors universitet, Humanistiska fakulteten, Finska, finskugriska och nordiska institutionen", "status": "master", "thesistype": "pro gradu -tutkielmat', \"master's thesis\", 'pro gradu-avhandlingar", "pagecount": 110, "title": "VAD FAN H\u00c4NDER MED SVORDOMAR I \u00d6VERS\u00c4TTNINGAR? En semantisk-pragmatisk analys av svordomar och kraftuttryck i H\u00e5kan Nessers Fallet G och dess finska och engelska \u00f6vers\u00e4ttningar", "language": "", "author": "Mikkonen, Maisa", "date": "2016", "distinctwords": 5534}
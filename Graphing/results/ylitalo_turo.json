{"link": "http://hdl.handle.net/10138/162888", "subject": "ainu', 'historia', 'identiteetti', 'etnoturismi', 'Japani', 'v\u00e4hemmist\u00f6', 'It\u00e4\u2011Aasian tutkimus', 'East Asian Studies', '\u00d6stasienforskning', 'ainu', 'historia', 'identiteetti', 'etnoturismi', 'Japani', 'v\u00e4hemmist\u00f6", "wordcount": 0, "major": "It\u00e4-Aasian tutkimus", "abstract": "Tutkielmani kuuluu It\u00e4-Aasian tutkimukseen, ja sen aihe on Japanin alkuper\u00e4iskansa ainut. Tutkielmani k\u00e4sittelee ainujen historiaa, identiteetti\u00e4 sek\u00e4 etnist\u00e4 turismia. Tutkielmani tarkoitus on selvitt\u00e4\u00e4, miten ainujen historia on vaikuttanut heid\u00e4n identiteettiins\u00e4 sek\u00e4 miten etninen turismi muuttaa sit\u00e4 nykyp\u00e4iv\u00e4n\u00e4. L\u00e4hteen\u00e4ni olen k\u00e4ytt\u00e4nyt teoksia, artikkeleita sek\u00e4 virallisia raportteja liittyen tutkielmani aiheisiin.\\n\\nTutkielmassa tarkastellaan, millainen historia ainuilla on ollut heid\u00e4n kulttuurinsa ilmenemisest\u00e4 nykyp\u00e4iv\u00e4\u00e4n asti. Ainut ovat Sahalinin, Kuriilien saarien sek\u00e4 Hokkaidon saaren alkuper\u00e4iskansa, joka nykyisin el\u00e4\u00e4 p\u00e4\u00e4asiassa Hokkaidolla. T\u00e4m\u00e4n lis\u00e4ksi ainuyhteis\u00f6j\u00e4 l\u00f6ytyy suurkaupungeista, kuten Tokiosta ja Osakasta. \\n\\nAinut kehittyiv\u00e4t Satsumon- ja Ohotan-kulttuureista noin 1200-luvulla. Etniset japanilaiset, wajinit, alkoivat siirty\u00e4 Honshun saarelta kohti pohjoista, jolloin seurasi yhteent\u00f6rm\u00e4yksi\u00e4 ainujen kanssa. Hokkaidon saari, joka tunnettiin nimell\u00e4 Ezo, liitettiin lopulta virallisesti osaksi Japania vuonna 1855. T\u00e4ll\u00f6in my\u00f6s saaren nimi muutettiin nykyiseen muotoon.\\n\\nHokkaidoa ja sen asukkaiden kohtaloksi tuli assimilaatio japanilaiseen kulttuuriin. Japanilaiset pitiv\u00e4t ainuja ala-arvoisina ihmisin\u00e4, jotka ovat menossa kohti omaa tuhoaan. He halusivat kouluttaa ainuja japanilaistamalla heid\u00e4n tapansa ja kielt\u00e4m\u00e4ll\u00e4 ainujen kielen sek\u00e4 kulttuurin. Ainujen kulttuuri kuitenkin s\u00e4ilyi kodeissa ja on olemassa t\u00e4n\u00e4kin p\u00e4iv\u00e4n\u00e4. \\n\\nAinujen oikeuksia ajamaan perustettiin 1930-luvulla Hokkaidon ainuj\u00e4rjest\u00f6, joka toimii hallituksen alaisena. T\u00e4m\u00e4n lis\u00e4ksi toimii muitakin j\u00e4rjest\u00f6j\u00e4, varsinkin Tokion alueella. J\u00e4rjest\u00f6jen tekem\u00e4\u00e4 ty\u00f6t\u00e4 on osakseen kiitt\u00e4minen siit\u00e4, ett\u00e4 ainut vihdoin julistettiin alkuper\u00e4iskansaksi vuonna 2008.\\n\\nTutkielman identiteettiosuus tarkastelee, miten identiteetti\u00e4 on tutkittu sosiaalipsykologiassa. Sosiaalisia identiteettej\u00e4 on useita, kuten kansallis- ja v\u00e4hemmist\u00f6identiteetti. Tutkielmassani keskityn varsinkin etniseen identiteettiin.\\n\\nEtninen turismi on turismia, joka k\u00e4ytt\u00e4\u00e4 hyv\u00e4kseen alkuper\u00e4isv\u00e4est\u00f6n kulttuuria ja markkinoi sit\u00e4 turisteille. Sen harjoittajat esitt\u00e4v\u00e4t usein perinteisi\u00e4 tansseja ja muita kulttuuriinsa kuuluvia asioita. Tutkielmassa esittelen monia Hokkaidolla sijaitsevia paikkoja, joissa ainut harjoittavat etnist\u00e4 turismia.\\n\\nAinujen historia on muokannut, ja muokkaa edelleen, heid\u00e4n etnist\u00e4 identiteetti\u00e4\u00e4n. Perinteisen kulttuurin s\u00e4ilytys ja modernin ajan yhdistelm\u00e4 luo identiteetille uusia ilmenemismuotoja, joita etenkin uusi sukupolvi tulee n\u00e4ytt\u00e4m\u00e4\u00e4n. Etnisen turismin suosio luultavasti kasvaa matkailijam\u00e4\u00e4rien lis\u00e4\u00e4ntyess\u00e4, ja sen vaikutus turismin parissa ty\u00f6skentelevien ainujen identiteettiin on jatkossakin suuressa osassa.", "faculty": "humanistinen", "charcount": 0, "commonwords": [["ainujen", 6], ["tutkielmani", 4], ["ainut", 4], ["heid\u00e4n", 4], ["etnist\u00e4", 3], ["miten", 3], ["historia", 3], ["hokkaidon", 3], ["lis\u00e4ksi", 2], ["identiteetti\u00e4", 2], ["ainuja", 2], ["kohti", 2], ["turismin", 2], ["ovat", 2], ["japanilaiset", 2], ["sit\u00e4", 2], ["kuten", 2], ["kulttuurin", 2], ["hokkaidolla", 2], ["turismi", 2]], "keywords": "", "unit": "Humanistinen tiedekunta, Maailman kulttuurien laitos', 'University of Helsinki, Faculty of Arts, Department of World Cultures', 'Helsingfors universitet, Humanistiska fakulteten, Institutionen f\u00f6r v\u00e4rldens kulturer", "status": "master", "thesistype": "pro gradu -tutkielmat', \"master's thesis\", 'pro gradu-avhandlingar", "pagecount": 0, "title": "The Ainu People - a history, identity and ethnic tourism", "language": "", "author": "Ylitalo, Turo", "date": "2016", "distinctwords": 0}
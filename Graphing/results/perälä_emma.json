{"link": "http://hdl.handle.net/10138/191032", "subject": "nimist\u00f6ntutkimus', 'nimenantoprosessi', 'nimi', 'identiteetti', 'nimi-identiteetti', 'nime\u00e4miskriteerit', 'suomen kieli', 'Finnish Language', 'Finska spr\u00e5ket', 'nimist\u00f6ntutkimus', 'nimenantoprosessi', 'nimi', 'identiteetti', 'nimi-identiteetti', 'nime\u00e4miskriteerit", "wordcount": 0, "major": "suomen kieli", "abstract": "Tiedekunta/Osasto \u2013 Fakultet/Sektion \u2013 Facul-ty\\nHumanistinen\\t\\n\\nLaitos \u2013 Institution \u2013 Department\\nsuomen kielen, suomalais-ugrilaisten ja pohjoismaisten kielten ja kirjallisuuksien laitos\\n\\nTekij\u00e4 \u2013 F\u00f6rfattare \u2013 Author\\nEmma Per\u00e4l\u00e4\\n\\nTy\u00f6n nimi \u2013 Arbetets titel \u2013 Title\\nJo ennen syntym\u00e4\u00e4 vai vasta risti\u00e4isiss\u00e4? Nimenantoprosessi suomalaisissa perheiss\u00e4\\n\\nOppiaine \u2013 L\u00e4ro\u00e4mne \u2013 Subject\\nsuomen kieli\\n\\nTy\u00f6n laji \u2013 Arbetets art \u2013 Level\\n pro gradu -tutkielma\\t\\n\\nAika \u2013 Datum \u2013 Month and year \\nHuhtikuu 2017\\n\\nSivum\u00e4\u00e4r\u00e4\u2013 Sidoantal \u2013 Number of pages\\n98 + kiitokset, l\u00e4hteet ja liitteet\\n\\nTiivistelm\u00e4 \u2013 Referat \u2013 Abstract\\n\\nTarkastelen tutkielmassani nimenantoprosessia suomalaisissa perheiss\u00e4. Tavoitteenani on selvitt\u00e4\u00e4 moni-puolisesti sit\u00e4, millaisia asioita vanhemmat huomioivat lasta nimetess\u00e4\u00e4n ja millaiset tekij\u00e4t vaikuttavat nimenantoon. Lis\u00e4ksi tarkastelen vanhempien rooleja nimenantoprosessissa sek\u00e4 heid\u00e4n ajatuksiaan ni-men ja identiteetin v\u00e4lisest\u00e4 yhteydest\u00e4. \\n\\nP\u00e4\u00e4asiallisena aineistonani on neljien suomalaisten vanhempien teemahaastattelut. Haastatteluissa ilmitul-leiden ilmi\u00f6iden perusteella ker\u00e4sin kolmesta teemasta, esikoisen osallistumisesta ja lapsen olemuksen vaikutuksesta nimenantoon sek\u00e4 vanhempien rooleista nimenannossa, lis\u00e4tietoa e-lomakkeella. T\u00e4m\u00e4 kyselyaineisto k\u00e4sitt\u00e4\u00e4 vastauksia 28 eri perheest\u00e4 49 vanhemmalta. \\n\\nHaastatteluissa selvisi, ett\u00e4 nimenantoprosessiin vaikuttavat lukuisat seikat. Uusin ja yll\u00e4tt\u00e4vin havainto on se, ett\u00e4 jokaisessa haastattelemassani perheess\u00e4 esikoinen on osallistunut kuopuksen nimenantoon. Kaikkien haastattelemieni perheiden vanhemmat ovat my\u00f6s antaneet esikoisen ehdottaman nimen kuo-puksen ensi- tai j\u00e4lkinimeksi. E-lomakekyselyyn vastanneista vanhemmista noin kolmasosa raportoi esi-koisen osallistumisesta nimenantoon, mutta vain kahdessa perheess\u00e4 esikoisen ehdotus oli annettu kuo-puksen viralliseksi nimeksi. My\u00f6s lapsen olemuksen vaikutus on tutkimukseni mukaan merkitt\u00e4v\u00e4: kaikis-sa haastattelemissani perheiss\u00e4 lapsen olemus oli jollain tapaa vaikuttanut nimenantoon, ja 14 e-lomakkeeseen vastanneessa perheess\u00e4 joko molemmat vanhemmat tai jompikumpi vanhemmista ilmoitti lapsen olemuksella olleen vaikutusta nimenannossa. Esikoisen osallistumisen ja olemuksen vaikutuksen lis\u00e4ksi haastattelemissani perheiss\u00e4 on lasta nimett\u00e4ess\u00e4 kiinnitetty huomiota my\u00f6s muun muassa siihen, ett\u00e4 nimi sopii yhteen sisarusten nimien tai lapsen sukunimen kanssa. Yleisimpi\u00e4 nime\u00e4miskriteerej\u00e4 ennen lapsen syntym\u00e4\u00e4 olivat esimerkiksi nimen suomalaisuus, persoonallisuus ja kauneus.\\n\\nVanhempien roolijako osoittautui hypoteesini mukaiseksi: haastattelujen perusteella \u00e4idill\u00e4 n\u00e4ytt\u00e4\u00e4 useim-miten olevan aktiivisempi rooli nimenannossa kuin is\u00e4ll\u00e4. Haastatteluissa k\u00e4vi my\u00f6s ilmi, ett\u00e4 \u00e4idin saattaa olla helpompi keksi\u00e4 nimi tyt\u00f6lle ja is\u00e4n pojalle. E-lomakeaineisto tukee t\u00e4t\u00e4 havaintoa vain osittain: \u00e4i-deist\u00e4 kolmasosa koki tyt\u00f6nnimen keksimisen helpommaksi kuin pojannimen, mutta suurin osa isist\u00e4 koki nime\u00e4misen yht\u00e4 helppona niin tyt\u00f6lle kuin pojalle. Nimen ja identiteetin v\u00e4lisest\u00e4 yhteydest\u00e4 nousi haas-tatteluissa erilaisia n\u00e4kemyksi\u00e4: osa uskoi nimell\u00e4 olevan vaikutusta identiteettiin ja osa ei. \\n\\nKoska niin haastattelu- kuin e-lomakeaineistoni on pieni, tutkielmani perusteella ei voi tehd\u00e4 yleistyksi\u00e4. Tutkielmani antaa kuitenkin merkitt\u00e4v\u00e4\u00e4 ja uutta suuntaa antavaa tietoa nimenantoprosessiin vaikuttavista tekij\u00f6ist\u00e4 sek\u00e4 vanhempien rooleista ja heid\u00e4n ajatuksistaan nimen ja identiteetin v\u00e4lisest\u00e4 yhteydest\u00e4.\\n\\nAvainsanat \u2013 Nyckelord \u2013 Keywords\\nnimist\u00f6ntutkimus, nimenantoprosessi, nimi, identiteetti, nimi-identiteetti, nime\u00e4miskriteerit\\n\\nS\u00e4ilytyspaikka \u2013 F\u00f6rvaringst\u00e4lle \u2013 Where deposited\\nsuomen kielen, suomalais-ugrilaisten ja pohjoismaisten kielten ja kirjallisuuksien laitos\\n\\nMuita tietoja \u2013 \u00d6vriga uppgifter \u2013 Additional information\\n\\n\\u2003", "faculty": "humanistinen", "charcount": 0, "commonwords": [["lapsen", 6], ["nimenantoon", 5], ["nimen", 4], ["esikoisen", 4], ["perheiss\u00e4", 4], ["nimi", 4], ["vanhempien", 4], ["perusteella", 3], ["identiteetin", 3], ["perheess\u00e4", 3], ["syntym\u00e4\u00e4", 3], ["v\u00e4lisest\u00e4", 3], ["olemuksen", 3], ["nimenantoprosessi", 3], ["nimenannossa", 3], ["vanhemmat", 3], ["suomalaisissa", 3], ["vanhemmista", 2], ["pohjoismaisten", 2], ["vai", 2]], "keywords": "", "unit": "Humanistinen tiedekunta, Suomen kielen, suomalais-ugrilaisten ja pohjoismaisten kielten ja kirjallisuuksien laitos', 'University of Helsinki, Faculty of Arts, Department of Finnish, Finno-Ugrian and Scandinavian Studies', 'Helsingfors universitet, Humanistiska fakulteten, Finska, finskugriska och nordiska institutionen", "status": "master", "thesistype": "pro gradu -tutkielmat', \"master's thesis\", 'pro gradu-avhandlingar", "pagecount": 0, "title": "Jo ennen syntym\u00e4\u00e4 vai vasta risti\u00e4isiss\u00e4? Nimenantoprosessi suomalaisissa perheiss\u00e4", "language": "", "author": "Per\u00e4l\u00e4, Emma", "date": "2017", "distinctwords": 0}
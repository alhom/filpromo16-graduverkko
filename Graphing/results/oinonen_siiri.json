{"link": "http://hdl.handle.net/10138/135971", "subject": "", "wordcount": 30045, "major": "Historia", "abstract": "Den h\u00e4r pro gradu-avhandlingen handlar om psykiatriska chockbehandlingar i Finland mellan \u00e5ren 1936 och 1964 d\u00e5 insulin-, cardiazol- och elchockbehandlingarna h\u00f6rde till de finska mentalsjukhusens vardag. Forskningsfr\u00e5gorna handlar om behandlingarnas utveckling och verkningar i Finland ur v\u00e5rdpersonalens synvinkel: hur uppfattade personalen chockbehandlingarna och deras verkningar? D\u00e4rtill behandlas fr\u00e5gor om varf\u00f6r chockbehandlingarna togs i bruk samt ifall behandlingarna var en s\u00e5dan mirakelkur som de presenterades som. I viss m\u00e5n j\u00e4mf\u00f6rs de finska f\u00f6rh\u00e5llandena med utlandet. Forskningsmaterialet best\u00e5r av \u00e5tta muntliga k\u00e4llor: sju personintervjuer och en guidad rundtur i T\u00f6rn\u00e4v\u00e4 sjukhusmuseum. De intervjuade personerna har arbetat som l\u00e4kare eller sk\u00f6tare och bevittnat och/eller utf\u00f6rt insulin- och/eller elchockbehandling p\u00e5 1950- 60-talen. F\u00f6rutom intervjuer best\u00e5r materialet av tio medicinska artiklar som publicerats i Duodecim, Suomen L\u00e4\u00e4k\u00e4rilehti och The Lancet under den granskade tiden, samt verksamhetsber\u00e4ttelserna f\u00f6r Nickby och T\u00f6rn\u00e4v\u00e4 sjukhus under \u00e5ren 1931-72 respektive 1937-1962. Som forskningsmetod kan n\u00e4mnas kvalitativ forskningsintervju, minnesforskning och k\u00e4llkritisk metod och den teoretiska ramen best\u00e5r av Ekenstams, Elias, Foucaults och Braslows teorier om kroppsdisciplin samt kontrollens och \u00f6vervakningens betydelse i samh\u00e4llet och den psykiatriska v\u00e5rden. Psykiatrins och de psykiatriska v\u00e5rdmetodernas historia i Finland \u00e4r ett r\u00e4tt outforskat omr\u00e5de, men under de senaste \u00e5ren har det utkommit ett antal pro gradu- och doktorsavhandlingar om \u00e4mnet och \u00e5r 2013 utkom \u00f6versiktsverket Hulluuden historia av Pietik\u00e4inen. Mycket av bakgrundslitteraturen best\u00e5r av anglosaxisk litteratur och finska mentalsjukhus historiker. F\u00f6re de egentliga analyskapitlen ger arbetet en inblick i fem psykiatriska v\u00e5rdmetoder som anv\u00e4ndes i b\u00f6rjan av 1900-talet f\u00f6re chockbehandlingarna togs i bruk och som kan ses som ett preludium till chockbehandlingseran. Dessa behandlingsmetoder \u00e4r vattenterapi, s\u00f6mnterapi, arbetsterapi, psykoanalys och malariaterapi. Det f\u00f6rsta analyskapitlet g\u00e5r under namnet  Insulinchocker   helande koma . Kapitlet behandlar insulinchockbehandlingens g\u00e5ng, praxis i Finland samt v\u00e5rdpersonalens syn och patienternas reaktioner p\u00e5 behandlingen. Det andra analyskapitlet handlar om cardiazolbehandlingen och inleds med en beskrivning av behandlingen f\u00f6ljd av en j\u00e4mf\u00f6relse av behandlingspraxis i Finland, Danmark och Storbritannien varefter f\u00f6ljer en beskrivning av behandlingens verkningar p\u00e5 patienterna. Eftersom ingen av de intervjuade hade bevittnat eller utf\u00f6rt cardiazolbehandlingar tas personalens syn upp via de medicinska artiklarna och litteraturen. Det tredje analyskapitlet handlar om elchockerna och b\u00f6rjar i stil med de tv\u00e5 f\u00f6reg\u00e5ende kapitlen med en beskrivning av behandlingens g\u00e5ng, varefter f\u00f6ljer praxis i Finland, personalens och patienternas tankar om behandlingen samt elchockbehandlingens f\u00f6rekomst och verkningar i Finland. Utg\u00e5ende fr\u00e5n uppgifterna i Nickby och T\u00f6rn\u00e4v\u00e4 sjukhus verksamhetsber\u00e4ttelser har jag sammanst\u00e4llt tre tabeller \u00f6ver hur m\u00e5nga patienter behandlades med chockbehandlingar samt hur dessa inverkade p\u00e5 patienterna. Det fj\u00e4rde analyskapitlet heter  H\u00e5rda tider, h\u00e5rda metoder?  och handlar om tidsandans och samh\u00e4llsatmosf\u00e4rens inverkan p\u00e5 den psykiatriska v\u00e5rden, milit\u00e4rpsykiatrin i Finland under andra v\u00e4rldskriget och krigets inverkningar p\u00e5 mentalsjukhusens verksamhet. Efter sammanfattningen och k\u00e4ll- och litteraturf\u00f6rteckningen finns en bilaga med de fr\u00e5gor som anv\u00e4nts som intervjustomme.", "faculty": "humanistinen", "charcount": 186321, "commonwords": [["patienter", 180], ["patienterna", 141], ["sjukhus", 135], ["patienten", 125], ["chockbehandlingarna", 118], ["2013", 107], ["behandlingen", 105], ["intervju", 98], ["kunde", 98], ["finland", 80], ["behandlingarna", 70], ["anv\u00e4ndes", 69], ["\u00e5t", 65], ["insulin", 61], ["2012", 57], ["vilket", 57], ["eftersom", 56], ["insulinbehandlingen", 56], ["fram", 55], ["l\u00e4kare", 55]], "keywords": "", "unit": "Humanistinen tiedekunta, filosofian, historian, kulttuurin jataiteiden tutkimuksen laitos', 'University of Helsinki, Faculty of Arts, Department of Philosophy, History, Culture and Art Studies', 'Helsingfors universitet, Humanistiska fakulteten, institutionen f\u00f6r filosofi, historia, kultur- och konstforskning, Historia", "status": "master", "thesistype": "pro gradu-avhandlingar', 'pro gradu -tutkielmat', \"master's thesis", "pagecount": 100, "title": "Man pr\u00f6vade \u00e4n det ena, \u00e4n det andra : Chockbehandlingar i finl\u00e4ndsk psykiatri 1936-1964", "language": "sv", "author": "Oinonen, Siiri", "date": "2014", "distinctwords": 5735}
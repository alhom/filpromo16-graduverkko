{"link": "http://hdl.handle.net/10138/163323", "subject": "nykytaide', 'valokuva', 'historian representaatio', 'historiakulttuuri', 'uusviktorianismi', 'Anni Lepp\u00e4l\u00e4', 'Marjo Levlin', 'Atelieri O. Haapala', 'Saara Salmi', 'Marco Melender', 'taidehistoria', 'Art History', 'konsthistoria', 'nykytaide', 'valokuva', 'historian representaatio', 'historiakulttuuri', 'uusviktorianismi', 'Anni Lepp\u00e4l\u00e4', 'Marjo Levlin', 'Atelieri O. Haapala', 'Saara Salmi', 'Marco Melender", "wordcount": 0, "major": "taidehistoria", "abstract": "Tutkielmassa tarkastellaan nykytaideteoksia, jotka toimivat 1800-luvun menneisyyden representaatioina tai k\u00e4yv\u00e4t vuoropuhelua 1800-luvun visuaalisen kulttuurin kanssa. Tutkimuskohteena on hahmottaa, miten kuvataiteen representaatiot 1800-luvusta vertautuvat muuhun aikamme historiakuttuuriin, erityisesti uusviktorianisiimiin representaatiogenren\u00e4. Tutkielmassa kysyt\u00e4\u00e4n, millaisia merkityksi\u00e4 1800-luku ja valokuva teoksissa saavat. Samalla pohditaan historiallista representaatiota ja valokuvan mediumia koskevaan teoretisointiin nojaten, millainen on valokuvan ja historian representaation suhde teoksissa.\\n\\nAineistona on suomalaisten nykytaiteilijoiden teoksia 2000- ja 2010-luvuilta. Tutkielmassa k\u00e4sitell\u00e4\u00e4n valokuvataiteilija Anni Lepp\u00e4l\u00e4n (s. 1981) museoymp\u00e4rist\u00f6ss\u00e4 kuvaamia teoksia, Marjo Levlinin (s. 1966) sukulaisten sadan vuoden takaista Amerikan-siirtolaisuutta j\u00e4ljitt\u00e4v\u00e4\u00e4 lyhytelokuvaa ja installaatioteoksia sek\u00e4 taiteilijaparin Saara Salmen (s. 1981) ja Marco Melenderin (s. 1968) valokuvaa, performanssia ja yhteis\u00f6taidetta yhdist\u00e4v\u00e4\u00e4 projektia Atelieri O. Haapala. Teoksia l\u00e4hiluetaan tutkimuskysymyksen kannalta.\\n\\nKeskeisen teoreettisen taustan tutkimukselle muodostavat uusviktorianismin k\u00e4sitteen teoretisointi angloamerikkalaisessa kirjallisuustieteess\u00e4, valokuvan v\u00e4line-erityisyytt\u00e4 ja olemusta merkkin\u00e4 koskeva teoreettinen keskustelu, sek\u00e4 narrativistisen historianfilosofian k\u00e4sitykset historian representaatiosta. Erityisesti Stephen Bannin ja Hayden Whiten tropologinen l\u00e4hestymistapa historian representaation poetiikkaan sek\u00e4 C. S. Peircen semiotiikkaan pohjautuva valokuvan indeksisyyden k\u00e4site muodostavat uusviktorianismin k\u00e4sitteen ohella tutkielman teoreettisen perustan. N\u00e4k\u00f6kulmat avaavat eri suunnista 1800-luvun, historian representaation ja valokuvan merkityksi\u00e4 teoksissa, sek\u00e4 auttavat hahmottelemaan, mit\u00e4 uusviktorianismi kuvataiteessa voi merkit\u00e4. \\n\\nUusviktorianismia suomalaisessa kulttuurissa ei ole aiemmin tutkittu, ja kansainv\u00e4lisestikin uusviktorianismin k\u00e4sitett\u00e4 on sovellettu  kuvataiteen tutkimukseen vain v\u00e4h\u00e4n. Tutkielmassa todetaan, ett\u00e4 suomalaisesta valokuvaa hy\u00f6dynt\u00e4v\u00e4st\u00e4 nykytaiteesta on l\u00f6ydett\u00e4viss\u00e4 uusviktoriaanisina pidett\u00e4vi\u00e4 piirteit\u00e4. Teoksia yhdist\u00e4\u00e4 kiinnostus 1800-luvun visuaalisen kulttuurin muotoihin ja niiden uudelleentulkintaan. Kuten uusviktoriaaniset romaanit ovat uudelleentulkinneet viktoriaanisen kirjallisuuden klassikoita, tarkastelemani teokset uudelleentulkitsevat ja parodioivat 1800-luvun valokuvan kulttuurihistoriaa ja aikakauden taideteoksia. Teoksissa 1800-luvulle ominainen visuaalinen kulttuuri kuitenkin yhdistyy my\u00f6hempiin, modernin ja nykytaiteen ilmi\u00f6ihin samaan tapaan kuin uusviktoriaaninen fiktio yhdist\u00e4\u00e4 1800-luvun romaanin perint\u00f6\u00e4 postmoderneihin kerronnan keinoihin.\\nKuten uusviktoriaanisessa kirjallisuudessa, n\u00e4ytt\u00e4isi analyysieni perusteella my\u00f6s uusviktoriaanisessa kuvataiteessa olevan kyse yhdistelm\u00e4st\u00e4 nostalgiaa ja postmodernia itserefleksiivisyytt\u00e4. \\n\\nKaikki analysoimani teokset ironisoivat eri tavoin valokuvan kyky\u00e4 toimia historian representaationa, mutta paradoksaalisesti samalla luovat valokuvaa hy\u00f6dynt\u00e4en representaatioita, joilla pyrkiv\u00e4t kosketuksiin menneisyyden kanssa. Voisikin sanoa, ett\u00e4 uusviktoriaanismille tyypilliseen tapaan tutkielmassa analysoidut teokset katsovat taaksep\u00e4in l\u00f6yt\u00e4\u00e4kseen nykyisyydess\u00e4 teit\u00e4 eteenp\u00e4in \u2013 oli sitten kyse menneisyyden ja nykyisyyden v\u00e4lisen et\u00e4isyyden ja ajan pys\u00e4ytt\u00e4misen mahdottomuuden reflektoimisesta unohdetun menneisyyden k\u00e4ytt\u00f6st\u00e4 utooppisena voimana nykyisess\u00e4 poliittisessa keskustelussa tai nykytodellisuuden uudelleenmuotoilusta menneisyyden innoittamana.", "faculty": "humanistinen", "charcount": 0, "commonwords": [["valokuvan", 7], ["1800-luvun", 6], ["historian", 6], ["menneisyyden", 5], ["tutkielmassa", 5], ["teoksia", 4], ["s", 4], ["teokset", 3], ["valokuvaa", 3], ["teoksissa", 3], ["representaation", 3], ["uusviktorianismin", 3], ["samalla", 2], ["kyse", 2], ["muodostavat", 2], ["yhdist\u00e4\u00e4", 2], ["kuvataiteen", 2], ["tapaan", 2], ["uusviktorianismi", 2], ["visuaalisen", 2]], "keywords": "", "unit": "Humanistinen tiedekunta, Filosofian, historian, kulttuurin ja taiteiden tutkimuksen laitos', 'University of Helsinki, Faculty of Arts, Department of Philosophy, History, Culture and Art Studies', 'Helsingfors universitet, Humanistiska fakulteten, Institutionen f\u00f6r filosofi, historia, kultur- och konstforskning", "status": "master", "thesistype": "pro gradu -tutkielmat', \"master's thesis\", 'pro gradu-avhandlingar", "pagecount": 0, "title": "Viktoriaanisia vilkaisuja. Valokuva, historian representaatio ja uusviktorianismi suomalaisessa nykytaiteessa", "language": "", "author": "Lehtoruusu, Petra", "date": "2016", "distinctwords": 0}
{"link": "http://hdl.handle.net/10138/184162", "subject": "peking-ooppera', 'jingju', 'xiqu', 'teatteri', 'kiina', 'Vesikauppias', 'Mai shui', 'It\u00e4\u2011Aasian tutkimus', 'East Asian Studies', '\u00d6stasienforskning', 'teatteri (taidelajit)', 'kiinan kieli', 'ooppera (taidelajit)', 'peking-ooppera', 'jingju', 'xiqu', 'teatteri', 'kiina', 'Vesikauppias', 'Mai shui", "wordcount": 19238, "major": "It\u00e4-Aasian tutkimus", "abstract": "Vesikauppias (kiinaksi Mai shui) on vuonna 1961 syntynyt puolen tunnin mittainen jingju- eli peking-oopperateos, jonka Mei Ying -nimisen huadan-roolikategorian p\u00e4\u00e4roolin kantaesitti Liu Changyu. Kyseinen teos on jingju-versio monilla perinteisen kiinalaisen teatterin tyyleill\u00e4 (xiqu) esitetyn n\u00e4ytelm\u00e4n Liekkiratsu (Huoyan ju) yhdest\u00e4 kohtauksesta. Tutkielmassa analysoidaan Vesikauppiaan keskeisen laulun \u201dK\u00e4yskentelen, k\u00e4veleskelen\u201d (Xing xing zou, zou xing xing) lukemattomia kulttuurisia symboleita ja viittauksia kiinalaiseen tarustoon, vuodenkierron juhliin, runouteen ja muihin kiinalaisiin oopperoihin. Samalla tutkielmassa tullaan esitelleeksi Suomessa v\u00e4hemm\u00e4n tunnetun peking-ooppera-taidemuodon keskeisi\u00e4 tyylipiirteit\u00e4.\\n\\nLaulussa tarinan p\u00e4\u00e4henkil\u00f6 palvelijatar Mei Ying esittelee nuorelle em\u00e4nn\u00e4lleen Huang Guiyingille puutarhassa kukkia. Mei Ying improvisoi jokaiselle kuukaudelle oman s\u00e4keist\u00f6ns\u00e4 luetellen kukkivia kukkia, mutta lis\u00e4ksi h\u00e4n luo laulunsa sis\u00e4lt\u00f6\u00e4 mainitsemalla kiinalaisia vuodenkiertoon liittyvi\u00e4 juhlia, referoimalla kiinalaisia tarinoita ja siteeraamalla tunnettuja runoja. Tutkimuksessa laulusta hahmotetaan kuusi teemakokonaisuutta, joihin Mei Ying viittaa: kiinalainen ajanlasku ja kalenteri, kukkasymboliikka, kiinalaiset vuodenkierron juhlat, rakkaustarinat, kaunistautuminen sek\u00e4 viittaukset avioliittoon ja seksuaalisuuteen. \\n\\nTutkimuksessa selvi\u00e4\u00e4, ett\u00e4 Mei Ying valitsee laulunsa kehyskertomukseksi kukkien kuvailun, koska ne kantavat kiinalaisessa kulttuurissa poikkeuksellisen vahvoja symbolisia merkityksi\u00e4. Laulun viimeiset s\u00e4keist\u00f6t poikkeavat kuitenkin t\u00e4st\u00e4, sill\u00e4 kuukaudet loppuvat jo ennen kuin Mei Ying haluaa lakata laulamasta. Mei Ying ratkaisee ongelman ryhtym\u00e4ll\u00e4 listaamaan ensin naisen kaunistautumiseen liittyvi\u00e4 kukkia ja sen j\u00e4lkeen makuuhuoneeseen ja erityisesti vuoteeseen liittyvi\u00e4 esineit\u00e4. Tutkielmassa laulun tulkitaankin sis\u00e4lt\u00e4v\u00e4n vahvasti avioliittoon ja seksuaalisuuteen liittyv\u00e4\u00e4 symboliikkaa. \\n\\nTutkimuksesta k\u00e4y ilmi, ett\u00e4 analysoitu laulu ei ole pelk\u00e4st\u00e4\u00e4n juonellinen osa Vesikauppiasta vaan se on poikkeuksellisen runsas ikkuna kiinalaiseen kulttuuriin. Tutkimus osoittaa, ett\u00e4 peking-oopperan seuraaminen ja syvempi ymm\u00e4rt\u00e4minen edellytt\u00e4v\u00e4t huomattavaa kiinalaisen kulttuuriperinn\u00f6n ja \\n-historian tuntemusta. Samalla tutkimuksessa k\u00e4y ilmi, ett\u00e4 erityisesti laulun avioliittoon ja seksuaalisuuteen liittyv\u00e4t viittaukset eiv\u00e4t n\u00e4ytt\u00e4ydy merkitykselt\u00e4\u00e4n samanlaisina eri kulttuuritaustaisille tutkijoille ja taiteilijoille.", "faculty": "humanistinen", "charcount": 152815, "commonwords": [["mei", 164], ["2017", 146], ["ying", 106], ["luettu", 84], ["eli", 81], ["ovat", 68], ["laulun", 56], ["ole", 51], ["yingin", 47], ["2622017", 46], ["kiinan", 43], ["huang", 43], ["chinese", 39], ["2016", 38], ["vuonna", 37], ["li", 37], ["h\u00e4nen", 37], ["lis\u00e4ksi", 31], ["ollut", 31], ["kiinalainen", 31]], "keywords": "peking-ooppera, jingju, xiqu, teatteri, kiina, vesikauppias, mai shui", "unit": "Humanistinen tiedekunta, Maailman kulttuurien laitos', 'University of Helsinki, Faculty of Arts, Department of World Cultures', 'Helsingfors universitet, Humanistiska fakulteten, Institutionen f\u00f6r v\u00e4rldens kulturer", "status": "master", "thesistype": "pro gradu -tutkielmat', \"master's thesis\", 'pro gradu-avhandlingar", "pagecount": 84, "title": "Kulttuuriset viittaukset Vesikauppias-peking-oopperan laulussa \u201dK\u00e4yskentelen, k\u00e4veleskelen\u201d", "language": "", "author": "Heimonen, Ida", "date": "2017", "distinctwords": 8576}
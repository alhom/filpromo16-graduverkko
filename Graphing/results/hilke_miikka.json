{"link": "http://hdl.handle.net/10138/44925", "subject": "Algorithms and Machine Learning", "wordcount": 8768, "major": "Tietojenk\u00e4sittelytiede, algoritmien ja koneoppimisen erikoistumislinja", "abstract": "Dominoiva joukko D on jonkin verkon solmujen osajoukko siten, ett\u00e4 verkon jokainen solmu joko kuuluu D:hen tai on siihen kuuluvan solmun naapuri. Verkon pienimm\u00e4n dominoivan joukon l\u00f6yt\u00e4minen verkossa on NP-kova ongelma. Mik\u00e4li algoritmi etsii pienint\u00e4 joukkoa, jonka koko on x, mutta sen voidaan taata l\u00f6yt\u00e4v\u00e4n vain joukon, jonka koko on enint\u00e4\u00e4n ax jollakin vakiolla a, kutsutaan tulosjoukkoa oikean ratkaisun a-approksimaatioksi. Rajoitetetussa verkossa voidaan l\u00f6yt\u00e4\u00e4 pienimm\u00e4n dominoivan joukon approksimaatioita nopeasti. \\n\\nHajautetussa laskennassa verkon solmut ovat rinnakkaisesti toimivia prosessoreita, jotka suorittavat kaikki samaa algoritmia. Vakioaikaisuudella tarkoitetaan hajautetun laskennan kontekstissa sit\u00e4, ett\u00e4 prosessorit saavat vaihtaa naapuriprosessoriensa kanssa vain vakiom\u00e4\u00e4r\u00e4n viestej\u00e4. Algoritmi palauttaa valmistuttuaan jokaiselle solmulle tulosteen, esimerkiksi tiedon siit\u00e4, kuuluuko solmu dominoivaan joukkoon. T\u00e4ss\u00e4 tutkielmassa tarkastellaan pienimm\u00e4n dominoivan joukon vakioaikaisia approksimaatioita tasoverkossa hajautetun laskennan n\u00e4k\u00f6kulmasta. \\n\\nEnsiksi tutkielmassa esitell\u00e4\u00e4n todistus, ett\u00e4 ei ole olemassa hajautettua algoritmia, joka l\u00f6yt\u00e4isi (5 \u2212 epsilon)-approksimaation pienimm\u00e4st\u00e4 dominoivasta joukosta, kun epsilon > 0. T\u00e4m\u00e4n j\u00e4lkeen todistetaan, ett\u00e4 my\u00f6s tiukempi (7 \u2212 epsilon)-approksimaatioalaraja p\u00e4tee. Lopuksi esitell\u00e4\u00e4n hajautettu algoritmi joka l\u00f6yt\u00e4\u00e4 ainakin 52-approksimaation pienimm\u00e4st\u00e4 dominoivasta joukosta tasoverkossa. Algoritmi k\u00e4ytt\u00e4\u00e4 uniikkeja tunnisteita eik\u00e4 prosessorien v\u00e4listen viestien kokoja ole rajoitettu. Algoritmin analyysiss\u00e4 yhdistet\u00e4\u00e4n Lenzenin et al. (2010) esitt\u00e4m\u00e4 alkuper\u00e4inen analyysi ja Wawrzyniakin (2013) esitt\u00e4m\u00e4 analyysin toisen osan parannus.", "faculty": "matlu", "charcount": 59477, "commonwords": [["solmut", 84], ["solmu", 80], ["verkon", 70], ["joukkoon", 65], ["kuva", 60], ["joukon", 57], ["joukko", 53], ["algoritmin", 50], ["algoritmi", 49], ["solmun", 43], ["ovat", 43], ["a0", 41], ["solmua", 38], ["verkko", 37], ["ole", 36], ["olkoon", 34], ["jokainen", 34], ["siten", 32], ["ks", 32], ["solmuja", 30]], "keywords": "hajautettu algoritmi, pienin dominoiva joukko, tasoverkko, approksimaatio", "unit": "Matemaattis-luonnontieteellinen tiedekunta, Tietojenk\u00e4sittelytieteen laitos", "status": "master", "thesistype": "Pro gradu -ty\u00f6", "pagecount": 50, "title": "Pienen dominoivan joukon etsiminen tasoverkossa hajautetusti", "language": "fi", "author": "Hilke, Miikka", "date": "2014-04-17", "distinctwords": 2781}
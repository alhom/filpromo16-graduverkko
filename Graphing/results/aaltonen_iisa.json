{"link": "http://hdl.handle.net/10138/163284", "subject": "ven\u00e4l\u00e4iset', 'kauppiaat', 'yhteis\u00f6', 'verkostot', 'Helsinki', 'v\u00e4hemmist\u00f6t', 'Suomen ja Pohjoismaiden historia', 'Finnish and Nordic History', 'Finlands och Nordens historia', 'ven\u00e4l\u00e4iset', 'kauppiaat', 'yhteis\u00f6', 'verkostot', 'Helsinki', 'v\u00e4hemmist\u00f6t", "wordcount": 26986, "major": "Suomen ja Pohjoismaiden historia", "abstract": "Tutkimuksessa k\u00e4sitell\u00e4\u00e4n Helsingin ven\u00e4l\u00e4ist\u00e4 kauppiasyhteis\u00f6\u00e4 vuosien 1840 ja 1860 v\u00e4lisen\u00e4 aikana. Tutkimuksessa selvitet\u00e4\u00e4n ven\u00e4l\u00e4isen kauppiasyhteis\u00f6n yleisi\u00e4 ominaisuuksia, kaupank\u00e4ynti\u00e4, muita ansaitsemistapoja ja ven\u00e4l\u00e4ist\u00e4 kauppiasyhteis\u00f6\u00e4 osana helsinkil\u00e4ist\u00e4 kauppiaskuntaa. Tutkimuskysymykset ovat seuraavanlaiset: Miten suuri ja mink\u00e4lainen oli Helsingin ven\u00e4l\u00e4inen kauppiasyhteis\u00f6? Millaista liiketoimintaa ven\u00e4l\u00e4iset kauppiaat harjoittivat? Miten he istuivat Helsingin kauppiasyhteis\u00f6\u00f6n? Oliko ven\u00e4l\u00e4isyydest\u00e4 liiketoiminnan kannalta etua tai haittaa? Tutkimuksen ensisijaisina l\u00e4htein\u00e4 k\u00e4ytet\u00e4\u00e4n maistraatin p\u00f6yt\u00e4kirjoja ja kaupungin asukasluetteloihin lukeutuvia kauppiasluetteloita. Kauppiasyhteis\u00f6\u00f6n on laskettu mukaan ylempi koti- ja ulkomaankauppiaiden luokka sek\u00e4 alempi elintarvikkeisiin keskittynyt viktuaalikauppiaiden luokka. Ven\u00e4l\u00e4inen kauppiasyhteis\u00f6 on m\u00e4\u00e4ritelty ortodoksisen uskonnon perusteella. Helsingin ven\u00e4l\u00e4isi\u00e4 kauppiaita ei aiemmassa tutkimuksessa ole l\u00e4hestytty yhteis\u00f6n\u00e4k\u00f6kulmasta.\\n\\nVen\u00e4l\u00e4isten kauppiaiden osuus Helsingin koko kauppiaskunnasta vaihteli 30 ja 40 prosenttiyksik\u00f6n v\u00e4lill\u00e4. He olivat kotoisin eri puolilta Ven\u00e4j\u00e4\u00e4, Vanhasta Suomesta, Helsingist\u00e4 tai Viaporista. Keskim\u00e4\u00e4r\u00e4isesti ven\u00e4l\u00e4iset olivat muita helsinkil\u00e4isi\u00e4 kauppiaita varakkaampia, mik\u00e4 johtui ennen kaikkea muutamista hyvin varakkaista henkil\u00f6ist\u00e4. Ven\u00e4l\u00e4isten kauppiaiden kannalta tarkasteltavat 20 vuotta olivat erityisen hyvi\u00e4, sill\u00e4 kauppa k\u00e4\u00e4ntyi Ven\u00e4j\u00e4lle. Konkursseja oli v\u00e4hemm\u00e4n kuin muilla kauppiailla. Krimin sodan ja sit\u00e4 seuranneen laman aikana ven\u00e4l\u00e4iset koti- ja ulkomaankauppiaat selviytyiv\u00e4t vaikeassa taloudellisessa tilanteessa hyvin. Ven\u00e4l\u00e4iset kauppiaat mainostivat myyntiartikkeleitaan muiden kauppiaiden tavoin. Mukana oli paljon ven\u00e4l\u00e4isi\u00e4 tuotteita, mik\u00e4 kertoo tiiviist\u00e4 kauppasuhteista Ven\u00e4j\u00e4lle p\u00e4in. Kaupank\u00e4ynnin lis\u00e4ksi ven\u00e4l\u00e4iset kauppiaat harjoittivat teollisuutta, jossa erityisesti varakkaat ven\u00e4l\u00e4iset koti- ja ulkomaankauppiaat olivat aktiivisia. Laivanvarustuksen harjoittamisessa muut kauppiaat olivat paremmin edustettuina, niin my\u00f6s huoneenvuokraustoiminnassa. Ven\u00e4l\u00e4iset kauppiaat harjoittivat my\u00f6s muuta toimintaa.\\n\\nVen\u00e4l\u00e4iset hakivat kauppiaanoikeuksia kaupungin maistraatilta. Tilastollisesti ven\u00e4l\u00e4isten hakijoiden oli vaikeampaa saada oikeudet, mutta my\u00f6s muilta hakijoilta vaadittiin tiukkojen kriteerien t\u00e4ytt\u00e4mist\u00e4. Ven\u00e4l\u00e4isist\u00e4 hakijoista l\u00e4hes kaikki olivat ty\u00f6skennelleet maanmiestens\u00e4 palveluksessa oppiaikanaan ja olivat kokeneita kirjanpit\u00e4ji\u00e4. Kauppiaaksi p\u00e4\u00e4syn j\u00e4lkeen ven\u00e4l\u00e4iseen yhteis\u00f6\u00f6n kuuluminen toi etuja. Ven\u00e4l\u00e4iset toimivat toistensa takaajina maistraatissa ja my\u00f6nsiv\u00e4t velkoja verkostonsa j\u00e4senille.\\n\\nVaikka ven\u00e4l\u00e4iset olivat v\u00e4hemmist\u00f6n\u00e4 Helsingiss\u00e4, he kuuluivat keisarikunnassa enemmist\u00f6\u00f6n, joten mahdollisuudet oman kielen ja uskonnon yll\u00e4pit\u00e4miseen oli varmistettu. Helsinkiin muuttaneilla kauppiailla oli viel\u00e4 kontakteja vanhaan kotimaahansa. Ven\u00e4l\u00e4ist\u00e4 asiakaskuntaa oli kaupungissa paljon, kun pietarilaiset kylpyl\u00e4vieraat saapuivat kes\u00e4isin kaupunkiin. Sodan aikana kaupunkiin saapui puolestaan ven\u00e4l\u00e4ist\u00e4 sotav\u00e4ke\u00e4. Ven\u00e4l\u00e4isyys mahdollisti my\u00f6s liiketoimet varuskuntien kanssa. Ven\u00e4l\u00e4iset kauppiaat muodostivat tutkittavana aikana oman yhteis\u00f6ns\u00e4, jonka j\u00e4senet p\u00e4\u00e4siv\u00e4t hy\u00f6tym\u00e4\u00e4n paitsi keskin\u00e4isist\u00e4 verkostoistaan niin my\u00f6s ven\u00e4l\u00e4isyyden mahdollistamista yhteis\u00f6n ulkopuolisista kontakteista.", "faculty": "humanistinen", "charcount": 218810, "commonwords": [["ven\u00e4l\u00e4isten", 174], ["olivat", 158], ["helsingin", 145], ["kauppiaiden", 134], ["ven\u00e4l\u00e4iset", 123], ["koti", 122], ["kauppiaat", 121], ["kaupungin", 120], ["maistraatin", 117], ["vuonna", 109], ["hka", 94], ["ollut", 88], ["suomen", 83], ["esimerkiksi", 76], ["p\u00f6yt\u00e4kirjat", 65], ["jotka", 59], ["vuoden", 57], ["ainoastaan", 56], ["lis\u00e4ksi", 51], ["aikana", 49]], "keywords": "ven\u00e4l\u00e4iset, kauppiaat, yhteis\u00f6, verkostot, helsinki, v\u00e4hemmist\u00f6t", "unit": "Humanistinen tiedekunta, Filosofian, historian, kulttuurin ja taiteiden tutkimuksen laitos', 'University of Helsinki, Faculty of Arts, Department of Philosophy, History, Culture and Art Studies', 'Helsingfors universitet, Humanistiska fakulteten, Institutionen f\u00f6r filosofi, historia, kultur- och konstforskning", "status": "master", "thesistype": "pro gradu -tutkielmat', \"master's thesis\", 'pro gradu-avhandlingar", "pagecount": 103, "title": "\u201dEn f\u00f6r b\u00e4gge och b\u00e4gge f\u00f6r en\u201d Helsingin ven\u00e4l\u00e4inen kauppiasyhteis\u00f6 1840\u20131860", "language": "", "author": "Aaltonen, Iisa", "date": "2016", "distinctwords": 9461}
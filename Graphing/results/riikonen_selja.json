{"link": "http://hdl.handle.net/10138/160469", "subject": "Musiikki', 'barokki', 'Concierto barroco', 'Alejo Carpentier.', 'espanjalainen filologia', 'Spanish Philology', 'Spansk filologi', 'Musiikki', 'barokki', 'Concierto barroco', 'Alejo Carpentier.", "wordcount": 0, "major": "Espanjalainen filologia", "abstract": "Pro gradu -tutkielmassani k\u00e4sittelen musiikkiviittauksia sek\u00e4 barokkityyli\u00e4 kuubalaisen kirjailijan ja musikologin Alejo Carpentierin (1904-1980) romaanissa Concierto barroco (suom. Tarja H\u00e4rk\u00f6nen, otsikkona Barokkikonsertto, 1995). Tutkielmassani l\u00e4hden kartoittamaan teoksessa runsaasti esiintyvi\u00e4 musiikkiviittauksia sek\u00e4 selvitt\u00e4m\u00e4\u00e4n, miten musiikillisia elementtej\u00e4 on kuvattu ja miten niit\u00e4 on k\u00e4ytetty. Tutkielmassani tarkastelen viittauksia eri s\u00e4velt\u00e4jiin ja musiikkiteoksiin. Lis\u00e4ksi selvit\u00e4n, miten populaarimusiikkia ja kansanperinteisiin liittyv\u00e4\u00e4 musiikkia kuvataan. Tutkielmassani annan my\u00f6s esimerkkien avulla kuvan Carpentierin k\u00e4ytt\u00e4m\u00e4st\u00e4 barokkityylist\u00e4, joka muodostaa teokseen ik\u00e4\u00e4n kuin tarinaa eteenp\u00e4in viev\u00e4n pohjan.\\nTutkielmani on luonteeltaan tekstianalyyttinen; analyysi pohjautuu l\u00e4hiluvun (close reading) avulla tehtyihin havaintoihin. Tutkielmani kuuluu komparatiivisen kirjallisuuden tutkimuksen piiriin. Komparatiivisen kirjallisuuden tutkimuksen avulla voidaan tutkia muun muassa eri taiteenlajien, kuten oman ty\u00f6ni kohdalla, kirjallisuuden ja musiikin vastaavuuksia ja tietynlaista rinnakkaisuutta yli kieli- tai kulttuurirajojen.\\nAlejo Carpentier on esitt\u00e4nyt esseiss\u00e4\u00e4n n\u00e4kemyksi\u00e4\u00e4n musiikista ja barokista. H\u00e4nen kaunokirjallisissa teoksissaan esiintyy niin kutsutun maagisen realismin piirteit\u00e4, jossa todellisiin tapahtumiin sekoittuu ihmeellisi\u00e4 ja erikoisia piirteit\u00e4. T\u00e4ss\u00e4 teoksessa, kuten monissa muissa Carpentierin romaaneissa, aikak\u00e4sitys poikkeaa tavallisesta kronologiasta ja tapahtumat ovat ajoitukseltaan monitasoisia ulottuen 1700-luvulta 1900-luvulle.\\nRomaanin tapahtumat l\u00e4htev\u00e4t liikkeelle Etel\u00e4-Amerikasta, josta meksikolaiseen ylimyst\u00f6\u00f6n kuuluva valloittajien j\u00e4lkel\u00e4inen l\u00e4htee palvelijansa kanssa kohti Venetsian karnevaaleja. Venetsiassa meksikolainen ja h\u00e4nen kuubalainen palvelijansa tutustuvat kuuluisiin barokkis\u00e4velt\u00e4jiin Antonio Vivaldiin, Domenico Scarlattiin ja G.F. H\u00e4ndeliin. Yhdess\u00e4 n\u00e4iden kanssa syntyy ajatus Meksikon valloitukseen perustuvan oopperan s\u00e4velt\u00e4misest\u00e4. Oopperan nimi tulisi olemaan Moctezuma (Montezuma, Motezuma). Todellisuudessa Moctezuma-ooppera on Vivaldin s\u00e4velt\u00e4m\u00e4 ja sen kantaesitys oli 1733. Kirjan tarinan edetess\u00e4 esiintyy paljon musiikkiaiheisia kohtauksia ja viittauksia, mutta kaikkein mielikuvituksellisin kohtaus tapahtuu, kun tarinan hahmot pit\u00e4v\u00e4t yhteisen improvisoidun konsertin, jossa l\u00e4nsimainen musiikki ja perinteinen afrokuubalainen musiikki yhdistyv\u00e4t t\u00e4ydelliseksi barokkikonsertoksi.\\nTutkielmani my\u00f6t\u00e4 selvisi, ett\u00e4 Carpentier kuvaa teoksessaan eri s\u00e4velt\u00e4ji\u00e4 ja teoksia varsin totuudenmukaisesti, ainakin siten kuin musiikinhistoria opettaa. T\u00e4m\u00e4 on huomioon otettava seikka, sill\u00e4 maagisen realismin mukaisesti kuvaukset voisivat poiketa totuudesta. Aikatasojen sekoittuminen ja anakronismit kuitenkin poikkeavat tavanmukaisesta historiankirjoituksesta. Carpentier kuvaa my\u00f6s paljon afrokuubalaista kansanperinnett\u00e4, ja h\u00e4nen teoksensa La m\u00fasica en Cuba on ollut ty\u00f6ni edetess\u00e4 hy\u00f6dyksi. Romaanissa esiintyy my\u00f6s paljon karnevalistisia piirteit\u00e4, joita muun muassa Mihail Bahtin on tutkinut. Barokkityyli esiintyy my\u00f6s Concierto barroco -teoksessa etenkin vastakohtaisuuksina, ylitsepursuavan ja mahtipontisen kielen avulla, mutta my\u00f6s tietynlaisen sarkastisen esityksen, groteskin ja parodian avulla. Koska kirja on hyvin monipuolinen ja koska Carpentier viittaa musiikkiin hyvin yksityiskohtaisella tavalla, voisi t\u00e4st\u00e4 ty\u00f6st\u00e4 olla hy\u00f6ty\u00e4 etenkin niille, jotka haluavat syvent\u00e4\u00e4 tietouttaan kirjan sis\u00e4ll\u00f6st\u00e4. Ilman musiikillista taustaa tai tiet\u00e4myst\u00e4 musiikin historiasta lukija saa vain hyvin pintapuolisen n\u00e4kemyksen teoksesta.\\nJatkossa olisi kiinnostavaa tutkia eri taiteenlajien ilmentymist\u00e4 teoksessa, sill\u00e4 Alejo Carpentier oli kulttuurin saralla eritt\u00e4in monipuolinen kirjailija ja h\u00e4nen teoksissaan kulttuuria on k\u00e4sitelty hyvin moniulotteisesti. Mielenkiintoa her\u00e4tt\u00e4v\u00e4t my\u00f6s teoksen karnevalistiset piirteet ja niiden samankaltaisuus barokkityylin kanssa. Tutkielmaani voisi jatkaa viel\u00e4 syventym\u00e4ll\u00e4 tarkemmin maagiseen realismiin ja barokin ilmentymiseen teoksessa.", "faculty": "humanistinen", "charcount": 0, "commonwords": [["carpentier", 6], ["avulla", 5], ["teoksessa", 4], ["esiintyy", 4], ["barroco", 4], ["tutkielmassani", 4], ["h\u00e4nen", 4], ["miten", 3], ["concierto", 3], ["carpentierin", 3], ["kirjallisuuden", 3], ["piirteit\u00e4", 3], ["alejo", 3], ["ty\u00f6ni", 2], ["kuvaa", 2], ["musiikkiviittauksia", 2], ["voisi", 2], ["maagisen", 2], ["muassa", 2], ["la", 2]], "keywords": "", "unit": "Humanistinen tiedekunta, Nykykielten laitos', 'University of Helsinki, Faculty of Arts, Department of Modern Languages', 'Helsingfors universitet, Humanistiska fakulteten, Institutionen f\u00f6r moderna spr\u00e5k", "status": "master", "thesistype": "", "pagecount": 0, "title": "Las referencias a la m\u00fasica y el estilo barroco en Concierto barroco de Alejo Carpentier", "language": "", "author": "Riikonen, Selja", "date": "2016", "distinctwords": 0}
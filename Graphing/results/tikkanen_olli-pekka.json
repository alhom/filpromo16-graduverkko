{"link": "http://hdl.handle.net/10138/160852", "subject": "Fysiikka", "wordcount": 0, "major": "Fysiikka, aerosoli- ja ymp\u00e4rist\u00f6fysiikan erikoistumislinja", "abstract": "Aerosolihiukkasten kasvu kokoon, miss\u00e4 niill\u00e4 voi olla merkityst\u00e4 ilmastolle, riippuu ilmakeh\u00e4ss\u00e4 olevien kaasujen ominaisuuksista ja pitoisuuksista sek\u00e4 hiukkastenv\u00e4lisest\u00e4 koagulaatiosta. Hiukkasessa tapahtuvilla kemiallisilla reaktioilla on my\u00f6s vaikutusta yhdisteiden tiivistymiseen ja haihtumiseen hiukkasesta. \\n\\nT\u00e4ss\u00e4  tutkielmassa perehdyt\u00e4\u00e4n rikkihappo-dimetyyliamiiniklustereiden koagulaation vaikutukseen aerosolihiukkasten kasvunopeuteen, kun hiukkasen halkaisija on v\u00e4lill\u00e4 3-20 nm, mik\u00e4 on t\u00e4rkein kokoalue aerosolihiukkasen kasvun kannalta. Tarkastelun kohteena ovat klusterit, jotka koostuvat yhdest\u00e4 rikkihappomolekyylist\u00e4 ja yhdest\u00e4 dimetyyliamiinimolekyylist\u00e4 aina klusteriin joka koostu nelj\u00e4st\u00e4 rikkihappo- ja dimetyyliamiinimoleekylist\u00e4. Ty\u00f6ss\u00e4 kehitettiin kaksi uutta versiota MABNAG-mallista, joka mallintaa aerosolihiukkasten kasvua kaasujen tiivistymisen kautta: ensimm\u00e4inen kehitetty versio sis\u00e4lsi rikkihappo-dimetyyliamiiniklustereiden koagulaation aerosolihiukkasiin ja toisessa versiossa dimetyyliamiinin k\u00e4sittely muutettiin aikaisemmasta tavasta, miss\u00e4 hiukkas- ja kaasufaasien oletettiin olevan jatkuvasti termodynaamisessa tasapainossa, tapaan miss\u00e4 dimetyyliamiinin tiivistyminen ratkaistaan yhdisteen massavuota kuvaavasta differentiaaliyht\u00e4l\u00f6st\u00e4. Kumpaakin uutta versiota verrattiin alkuper\u00e4iseen versioon ja muutoksia mallinnetussa aerosolihiukkasten kasvussa analysoitiin.\\n     \\nRikkihappo-dimetyyliamiiniklustereiden koagulaation vaikutukset MABNAG-mallista saatuihin aerosolihiukkasten kasvunopeuksiin olivat kahdenlaisia. Kun rikkihapon kaasufaasin pitoisuus oli 10^6 cm-3, eiv\u00e4t tutkitut klusterit juurikaan vaikuttaneet aerosolihiukkasten kasvunopeuteen. Korkeammilla rikkihappopitoisuuksilla (t\u00e4ss\u00e4 ty\u00f6ss\u00e4 10^7 cm-3  ja 10^8 cm-3) klusterit nostivat kasvunopeutta parhaimmillaan hieman yli viisikymment\u00e4 prosenttia, mutta tyypillisemmin 10-40 % riippuen simulaatioon asetettujen yhdisteiden kaasufaasin pitoisuuksista. Tulokset eiv\u00e4t kuitenkaan olleet t\u00e4ysin linjassa keskenen\u00e4\u00e4n, vaan esimerkiksi ammoniakin kaasufaasin pitoisuuden kasvattaminen saattoi pienint\u00e4\u00e4 kasvunopeutta verrattuna pienemp\u00e4\u00e4n ammoniakkipitoisuuteen. Kokonaisuutena saadut tulokset osoittavat, ett\u00e4 rikkihappo-dimetyyliamiiniklustereiden koagulaatio on otettava huomioon viimeist\u00e4\u00e4n mallinnettaessa aerosolihiukkasten kasvua systeemeiss\u00e4, miss\u00e4 rikkihapon ja dimetyyliamiinin kaasufaasin pitoisuudet ovat suurempia kuin 10^6 cm-3. kertaluokka.\\n\\nDimetyyliamiinin tiivistymisen laskentatapaa tutkittaessa tultiin tulokseen, ett\u00e4 oletus v\u00e4litt\u00f6m\u00e4st\u00e4 termodynaamisesta tasapainosta on p\u00e4tev\u00e4 tyypillisill\u00e4 mallin sis\u00e4\u00e4nsy\u00f6tt\u00f6asetuksilla. Tuloksissa havaittiin pieni\u00e4 poikkeamia yhdisteiden hiukkasfaasin massoissa eri yhdisteiden v\u00e4lill\u00e4, mutta mik\u00e4\u00e4n n\u00e4ist\u00e4 ei ollut riittt\u00e4v\u00e4n suuri saamaan aikaa eroavaisuuksissa hiukkasen s\u00e4teess\u00e4 ajan funktiona.', 'Vain tiivistelm\u00e4. Opinn\u00e4ytteiden arkistokappaleet ovat luettavissa Helsingin yliopiston kirjastossa. Hae HELKA-tietokannasta (http://www.helsinki.fi/helka/index.htm).', 'Abstract only. The paper copy of the whole thesis is available for reading room use at the Helsinki University Library. Search HELKA online catalog (http://www.helsinki.fi/helka/index.htm).', 'Endast avhandlingens sammandrag. Pappersexemplaret av hela avhandlingen finns f\u00f6r l\u00e4sesalsbruk i Helsingfors universitets bibliotek. S\u00f6k i HELKA-databasen (http://www.helsinki.fi/helka/index.htm).", "faculty": "matlu", "charcount": 0, "commonwords": [["aerosolihiukkasten", 8], ["miss\u00e4", 4], ["kaasufaasin", 4], ["yhdisteiden", 4], ["cm-3", 4], ["koagulaation", 3], ["klusterit", 3], ["rikkihappo-dimetyyliamiiniklustereiden", 3], ["dimetyyliamiinin", 3], ["kasvunopeuteen", 3], ["ovat", 3], ["the", 3], ["10^6", 2], ["tulokset", 2], ["pitoisuuksista", 2], ["kasvua", 2], ["kasvunopeutta", 2], ["rikkihapon", 2], ["eiv\u00e4t", 2], ["kaasujen", 2]], "keywords": "", "unit": "Matemaattis-luonnontieteellinen tiedekunta, Fysiikan laitos", "status": "master", "thesistype": "Pro gradu -ty\u00f6", "pagecount": 0, "title": "Rikkihappo-dimetyyliamiiniklustereiden vaikutus aerosolihiukkasten laskennalliseen kasvunopeuteen", "language": "fi", "author": "Tikkanen, Olli-Pekka", "date": "2016-03-21", "distinctwords": 0}
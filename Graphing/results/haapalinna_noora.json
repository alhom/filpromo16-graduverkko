{"link": "http://hdl.handle.net/10138/184178", "subject": "yleinen historia', 'General History', 'allm\u00e4n historia", "wordcount": 0, "major": "Yleinen historia", "abstract": "Tiedekunta/Osasto \u2013 Fakultet/Sektion \u2013 Faculty\\n Humanistinen tiedekunta\\tLaitos \u2013 Institution \u2013 Department\\nFilosofian, historian, kulttuurin ja taiteiden tutkimuksen laitos\\nTekij\u00e4 \u2013 F\u00f6rfattare \u2013 Author\\n Noora Haapalinna\\nTy\u00f6n nimi \u2013 Arbetets titel \u2013 Title\\n Upseerien vaimojen kokemuksia naiseudesta Yhdysvaltojen armeijan rajaseutujen varuskunnissa vuosina 1864\u20131888\\nOppiaine \u2013 L\u00e4ro\u00e4mne \u2013 Subject\\nYleinen historia\\nTy\u00f6n laji \u2013 Arbetets art \u2013 Level\\n Pro gradu\\tAika \u2013 Datum \u2013 Month and year\\n 4.4.2017\\tSivum\u00e4\u00e4r\u00e4\u2013 Sidoantal \u2013 Number of pages\\n 76\\nTiivistelm\u00e4 \u2013 Referat \u2013 Abstract\\n\\nPro gradu -tutkielmassani tarkastelen kolmen yhdysvaltalaisen upseerin vaimon kirjoituksia varuskuntael\u00e4m\u00e4st\u00e4 Yhdysvaltojen rajaseuduilla vuosina 1864-1888. L\u00e4hdeaineistoni koostuu kolmen upseerin vaimon Elizabeth Custerin, Emily FitzGeraldin ja Frances Roen kirjeist\u00e4 ja muistelmista. Tarkastelen, miten n\u00e4m\u00e4 keskiluokkaista syntyper\u00e4\u00e4 olevat naiset kokivat naiseutensa varuskuntaymp\u00e4rist\u00f6ss\u00e4 ja tarjosiko naisille tavanomaisuudesta poikkeava elinymp\u00e4rist\u00f6 heille mahdollisuuksia toteuttaa naiseuttaan Yhdysvalloissa 1800-luvulla laajalti vallinneesta todellisen naiseuden ihanteesta poiketen. 1800-luvun keskiluokkaisen todellisen naiseuden ihanne k\u00e4sitti olettamuksen kodinpiirist\u00e4 naisen luontaisena el\u00e4m\u00e4npiirin\u00e4 ja \u00e4itiyden naisen todellisena kutsumuksena.\\n\\nTutkielmassani hy\u00f6dynn\u00e4n varuskunnissa el\u00e4neist\u00e4 naisista tehty\u00e4 aikaisempaa tutkimusta, joista merkitt\u00e4vin on Michele J. Nacyn teos Members of the Regiment: Army Officers\u2019 Wives on the Western Frontier, 1865-1890. Tutkielmani teoreettisena viitekehyksen\u00e4 toimii Nancy M. Theriotin tutkimus Mothers and Daughters in Nineteenth-Century America: The Biosocial Construction of Femininity. Theriotin tutkimus esittelee tutkielmassani hy\u00f6dynt\u00e4m\u00e4ni k\u00e4sitteet \u00e4itien ja tytt\u00e4rien sukupolvista. H\u00e4nen tutkimuksensa my\u00f6s valottaa \u00e4itien ja tytt\u00e4rien sukupolvien v\u00e4lisi\u00e4 eroja sen suhteen, mit\u00e4 ja miten he naiseudesta ajattelivat. Tutkielmassani tarkastelen, l\u00f6ytyyk\u00f6 tutkimieni naisten ajatuksista enemm\u00e4n \u00e4itien vai tytt\u00e4rien sukupolvelle ominaisia asenteita ja miten n\u00e4m\u00e4 asenteet vaikuttivat heid\u00e4n suhtautumiseensa varuskuntaan elinymp\u00e4rist\u00f6n\u00e4\u00e4n.\\n\\nVaruskunta elinymp\u00e4rist\u00f6n\u00e4 tarjosi keskiluokkaisille upseerien rouville sek\u00e4 haasteita, ett\u00e4 mahdollisuuksia. Kaikki kolme tutkimaani naisista kokivat ymp\u00e4rist\u00f6n haasteellisena kodin luomisen suhteen. He kuitenkin tahoillaan tarttuivat my\u00f6s ymp\u00e4rist\u00f6n tarjoamiin mahdollisuuksiin laajantaa naisille sopivaksi katsottua el\u00e4m\u00e4npiiri\u00e4 omalla kohdallaan. Ne rouvat, joiden ajattelusta l\u00f6ytyy enemm\u00e4n \u00e4itien sukupolvelle sopivia k\u00e4sityksi\u00e4 naiseudesta, pyrkiv\u00e4t v\u00e4hemm\u00e4n pois naiselle ihanteelliseksi katsotusta el\u00e4m\u00e4npiirist\u00e4. Ne rouvat taas, joiden ajattelusta l\u00f6ytyy enemm\u00e4n tytt\u00e4rien sukupolvelle sopivia ajatuksia, tarttuvat innokkaammin ymp\u00e4rist\u00f6ns\u00e4 tarjoamiin mahdollisuuksiin tehd\u00e4 asioita, joita eiv\u00e4t olisi perinteisess\u00e4 el\u00e4m\u00e4npiiriss\u00e4\u00e4n ehk\u00e4 voineet tehd\u00e4.\\n\\nTutkimistani naisista Frances Roe edustaa voimakkaimmin tytt\u00e4rien sukupolvea ja h\u00e4n my\u00f6s nauttii varuskuntaymp\u00e4rist\u00f6n tarjoamista mahdollisuuksia osallistua maskuliinisiin aktiviteetteihin. Elizabeth Custer puolestaan edustaa voimakkaimmin \u00e4itien sukupolven ajatuksia ja pyrkii antamaan itsest\u00e4\u00e4n kuvan keskiluokkaisen todellisen naiseuden ihanteellisena edustajana. Emily FitzGerald sijoittuu ajatuksiltaan kahden edell\u00e4 mainitun v\u00e4lille.\\nAvainsanat \u2013 Nyckelord \u2013 Keywords\\n 1800-luku, upseerien vaimot, Yhdysvaltojen armeija, todellinen naiseus, true womanhood, varuskunta.\\nS\u00e4ilytyspaikka \u2013 F\u00f6rvaringst\u00e4lle \u2013 Where deposited\\n Keskustakampuksen kirjasto\\nMuita tietoja \u2013 \u00d6vriga uppgifter \u2013 Additional information\\n\\u2003", "faculty": "humanistinen", "charcount": 0, "commonwords": [["\u00e4itien", 5], ["tytt\u00e4rien", 5], ["naiseudesta", 4], ["yhdysvaltojen", 4], ["miten", 3], ["tutkielmassani", 3], ["sukupolvelle", 3], ["vuosina", 3], ["naisista", 3], ["tarkastelen", 3], ["mahdollisuuksia", 3], ["naiseuden", 3], ["varuskunnissa", 3], ["enemm\u00e4n", 3], ["upseerien", 3], ["todellisen", 3], ["vaimon", 2], ["edustaa", 2], ["upseerin", 2], ["suhteen", 2]], "keywords": "", "unit": "Humanistinen tiedekunta, Filosofian, historian, kulttuurin ja taiteiden tutkimuksen laitos', 'University of Helsinki, Faculty of Arts, Department of Philosophy, History, Culture and Art Studies', 'Helsingfors universitet, Humanistiska fakulteten, Institutionen f\u00f6r filosofi, historia, kultur- och konstforskning", "status": "master", "thesistype": "pro gradu -tutkielmat', \"master's thesis\", 'pro gradu-avhandlingar", "pagecount": 0, "title": "Upseerien vaimojen kokemuksia naiseudesta Yhdysvaltojen armeijan rajaseutujen varuskunnissa vuosina 1864-1888", "language": "", "author": "Haapalinna, Noora", "date": "2017", "distinctwords": 0}
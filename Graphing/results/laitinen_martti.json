{"link": "http://hdl.handle.net/10138/135232", "subject": "", "wordcount": 58296, "major": "musiikkitiede", "abstract": "Ilmari Krohn (1867 - 1960) teki monipuolisen el\u00e4m\u00e4nty\u00f6n s\u00e4velt\u00e4j\u00e4n\u00e4, urkurina ja musiikkitieteen ylim\u00e4\u00e4r\u00e4isen\u00e4 professorina. H\u00e4n s\u00e4velsi mm. oratoriot Ikiaartehet ja Voittajat, oopperan Tuhotulva, Johannes-passion, musiikinhistorian ainoan kaikki 150 psalmia sis\u00e4lt\u00e4v\u00e4n Psalttarin, orkesteriteoksia, kantaatteja, rukoushetki\u00e4 ja kymmeni\u00e4 pienempi\u00e4 vokaali- ja instrumentaalis\u00e4vellyksi\u00e4. Olen muusikkona mieltynyt Krohnin laajaan s\u00e4vellystuotantoon, jota esitet\u00e4\u00e4n valitettavan v\u00e4h\u00e4n. T\u00e4st\u00e4 syyst\u00e4 olen halunnut selvitt\u00e4\u00e4, 1) mit\u00e4 ja millaisia teoksia h\u00e4n s\u00e4velsi, 2) millaisen el\u00e4m\u00e4n h\u00e4n eli, ja 3) millaisia yhteyksi\u00e4 h\u00e4nen el\u00e4m\u00e4ll\u00e4\u00e4n ja tuotannollaan on. \\n\\nJill Leporen m\u00e4\u00e4ritelm\u00e4n mukaan tutkielma on biografinen: pyrin rakentamaan Krohnin el\u00e4m\u00e4st\u00e4 ehe\u00e4n kokonaiskuvan h\u00e4nen historiallisen merkitt\u00e4vyytens\u00e4 vuoksi. Historiantutkimus pyrkii etenkin l\u00e4hteit\u00e4 vertailemalla hahmottamaan tapahtumia ja ilmi\u00f6it\u00e4 yhteydess\u00e4 sek\u00e4 samanaikaiseen ymp\u00e4rist\u00f6\u00f6n ett\u00e4 ajan my\u00f6t\u00e4 tapahtuneeseen kehitykseen. L\u00e4hdekritiikki muodostaa siin\u00e4 k\u00e4ytetyn menetelm\u00e4n, jolla kunkin l\u00e4hteen suhdetta menneisyyteen selvitet\u00e4\u00e4n. T\u00e4ll\u00f6in arvioidaan l\u00e4hteen syntyolosuhteita, alkuper\u00e4isi\u00e4 funktioita, laatijan ominaisuuksia ja pyrkimyksi\u00e4 sek\u00e4 l\u00e4hteen ajallista v\u00e4limatkaa sen kuvaamiin tapahtumiin. Lis\u00e4ksi on pohdittava sen tarjoamaa informaatiota kysymyksenasettelun kannalta. \\n\\nSuurin osa tutkielman valmistelusta on ollut arkistoty\u00f6t\u00e4 Kansalliskirjastossa, Kansallisarkistossa, Suomalaisen Kirjallisuuden Seuran kirjallisuusarkistossa sek\u00e4 muissa arkistoissa Suomessa, Saksassa ja Ranskassa. Ty\u00f6n aikana olen perehtynyt hyvin laajaan aikalaisaineistoon: Krohnin kirjeisiin, julkaisuihin, s\u00e4vellysk\u00e4sikirjoituksiin, asiakirjoihin ja muihin papereihin sek\u00e4 h\u00e4nt\u00e4 ja h\u00e4nen s\u00e4vellyksi\u00e4\u00e4n koskeviin lehtiarvosteluihin ja -uutisiin. Krohnin el\u00e4m\u00e4n tarkastelu on johdattanut minut yh\u00e4 uusien l\u00e4hteiden \u00e4\u00e4relle, ja toisaalta l\u00e4hteiden my\u00f6t\u00e4 olen voinut ymm\u00e4rt\u00e4\u00e4 h\u00e4nen el\u00e4m\u00e4\u00e4ns\u00e4 paremmin. Tutkielma p\u00e4\u00e4ttyy kev\u00e4\u00e4seen 1905, jolloin Krohn j\u00e4i leskeksi ja alkoi seurustella Hilja Haahden kanssa. Heid\u00e4n 55-vuotinen taiteellinen yhteisty\u00f6ns\u00e4 vaatisi oman tutkimuksensa. \\n\\nJulius Krohnin nuorin poika Ilmari Krohn sai lapsuudenkodistaan kansallisen, kansainv\u00e4lisen ja uskonnollisen peruseetoksen. H\u00e4nen monipuolisen lahjakkuutensa vahvimmaksi linjaksi osoittautui musiikki. Krohn sai pianonsoitonopettajikseen Suomen parhaita voimia ja aloitti s\u00e4velt\u00e4misen noin 12-vuotiaana. Opiskeltuaan vuoden yliopistossa Krohn teki ensimm\u00e4isen kansans\u00e4velmien keruumatkansa 1886. T\u00e4m\u00e4n j\u00e4lkeen h\u00e4n vietti nelj\u00e4 vuotta Leipzigin konservatoriossa opiskellen pianon- ja urkujensoittoa sek\u00e4 s\u00e4vellyst\u00e4, josta tuli h\u00e4nen t\u00e4rkein oppiaineensa k\u00e4sikivun vuoksi. Julius Krohnin kuoltua 1888 h\u00e4nen t\u00e4rkeimm\u00e4ksi neuvonantajakseen tuli Kaarle-veli. Saksalaisen romantiikan tyylisess\u00e4 varhaistuotannossa esiin nousevat ensin pianoteokset ja yksinlaulut, sitten kuoro- ja kamarimusiikki ja lopuksi orkesteriteokset. Kansanlaulusovituksia h\u00e4n teki koko el\u00e4m\u00e4ns\u00e4 ajan. \\n\\nHelsinkiin palattuaan Krohn s\u00e4velsi etenkin orkesterimusiikkia, piti s\u00e4vellyskonsertteja ja toimi sivistysty\u00f6ss\u00e4. Vuonna 1891 h\u00e4n pyrki Johanneksenkirkon urkuriksi mutta h\u00e4visi vaalin Oskar Merikannolle. S\u00e4velt\u00e4j\u00e4n\u00e4 h\u00e4n taas j\u00e4i Jean Sibeliuksen varjoon. Vuonna 1893 Krohn liittyi katolis-apostoliseen kirkkoon, jonka piiriss\u00e4 h\u00e4n tutustui puolisoonsa Emilie von Dittmanniin. Kihlausaikana s\u00e4velletty Lieder eines Wanderburschen on Suomen ensimm\u00e4isi\u00e4 laulusarjoja. Krohn l\u00f6ysi ty\u00f6paikan Tampereen Aleksanterin kirkosta, jonka urkurinvaalin h\u00e4n voitti 1893 ylivoimaisesti. Yliopistosta h\u00e4n valmistui 1894 p\u00e4\u00e4aineenaan estetiikka. \\n\\nEnsimm\u00e4isin\u00e4 Tampereen-vuosinaan Krohnista tuli paikkakunnan keskeinen muusikko ja eritt\u00e4in aktiivinen sivistystoimija. T\u00e4rkein teos n\u00e4ilt\u00e4 vuosilta on kantaatti Vankeus ja Vapautus. Yliopiston musiikinopettajan virkaa Krohn haki tuloksetta 1896. H\u00e4n teki kansans\u00e4velmien keruumatkoja eri puolille Suomea ja opintomatkan Saksaan. 1899 h\u00e4n puolusti hengellisi\u00e4 kansans\u00e4velmi\u00e4 k\u00e4sittelev\u00e4\u00e4 Suomen ensimm\u00e4ist\u00e4 musiikkitieteen alan v\u00e4it\u00f6skirjaa. Matka Tanskaan, Saksaan ja Pariisin musiikinhistorialliseen kongressiin kes\u00e4ll\u00e4 1900 vaikutti Krohnin toimintaan virsikirjan uudistusty\u00f6ss\u00e4. T\u00e4ll\u00f6in h\u00e4n my\u00f6s k\u00e4sitti tieteenalansa monipuolisuuden ja omaksui uuden identiteetin musiikkitieteilij\u00e4n\u00e4. Syksyll\u00e4 h\u00e4n alkoi ty\u00f6n musiikin historian ja teorian dosenttina. H\u00e4nen moninaisen tutkimus- ja opetusty\u00f6ns\u00e4 keskeinen alue oli estetiikan ja musiikinteorian suhde. \\n\\nVuoden 1900 matkalla Krohn kiinnostui antiikin Kreikan runomitoista ja gregoriaanisista melodioista, joihin perehtyminen loi pohjan Laulus\u00e4velmi\u00e4-kokoelmalle (1904 - 08) ja Musiikin teorian oppijakso -kirjasarjalle (1911 - 37). Niiden vaikutus kuuluu my\u00f6s Krohnin s\u00e4vellyksiss\u00e4 kuten Syd\u00e4men sointusana -kantaatissa ja Valittuja Psalmeja -kokoelmassa. S\u00e4vellyskonsertissa 1902 Krohn otti paikkansa Suomen musiikkiel\u00e4m\u00e4ss\u00e4 hengellisen musiikin s\u00e4velt\u00e4j\u00e4n\u00e4.", "faculty": "humanistinen", "charcount": 432756, "commonwords": [["krohn", 1841], ["krohnin", 765], ["ilmari", 620], ["sa", 611], ["no", 321], ["anonyymi", 269], ["h\u00e4nen", 232], ["helsinki", 225], ["suomen", 216], ["ik", 181], ["helsingin", 172], ["sks", 168], ["1951a", 163], ["krohnille", 158], ["kirje", 152], ["vuoden", 147], ["tampereen", 134], ["kaarle", 133], ["ks", 132], ["kir", 124]], "keywords": "s\u00e4velt\u00e4j\u00e4t, 1800-luku, 1900-luku, suomi, taidemusiikki, kirkkomusiikki, kansanmusiikki, musiikkitiede", "unit": "Humanistinen tiedekunta, filosofian, historian, kulttuurin jataiteiden tutkimuksen laitos, musiikkitiede', 'University of Helsinki, Faculty of Arts, Department of Philosophy, History, Culture and Art Studies, Musicology', 'Helsingfors universitet, Humanistiska fakulteten, institutionen f\u00f6r filosofi, historia, kultur- och konstforskning, musikvetenskap", "status": "master", "thesistype": "pro gradu-avhandlingar', 'pro gradu -tutkielmat', \"master's thesis", "pagecount": 205, "title": "Uupumaton uurastus : Tarkastelu Ilmari Krohnin el\u00e4m\u00e4nvaiheista ja s\u00e4vellystuotannosta kev\u00e4\u00e4seen 1905 asti", "language": "fi", "author": "Laitinen, Martti", "date": "2014", "distinctwords": 17585}
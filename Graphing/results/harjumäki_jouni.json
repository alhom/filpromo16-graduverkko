{"link": "http://hdl.handle.net/10138/135938", "subject": "", "wordcount": 14127, "major": "arabian kielen ja islamin tutkimus", "abstract": "Tutkielman kohteena on historioitsija Fat\u1e25 ibn \u02bfAl\u012b al-Bund\u0101r\u012bn 1200-luvun alussa tekem\u00e4 arabiankielinen proosak\u00e4\u00e4nn\u00f6s Ab\u016b al-Q\u0101sim Firdaws\u012bn persiankielisest\u00e4 runoelmasta,  \u0160\u0101hn\u0101masta. Tavoitteena on kuvata al-Bund\u0101r\u012bn k\u00e4\u00e4nn\u00f6st\u00e4 tarkastelemalla h\u00e4nen tekemi\u00e4\u00e4n k\u00e4\u00e4nn\u00f6sratkaisuja ja t\u00e4t\u00e4 kautta selvitt\u00e4\u00e4, millaisia tavoitteita h\u00e4nell\u00e4 k\u00e4\u00e4nn\u00f6kselleen oli. \\n\\nTeoreettista taustaa tutkimukselle antaa k\u00e4\u00e4nn\u00f6stiede, ja analyysiss\u00e4 hy\u00f6dynnet\u00e4\u00e4n sen piiriss\u00e4 kehitetty\u00e4 terminologiaa. Eepoksen tekstihistorian vuoksi my\u00f6s tekstikriittisi\u00e4 seikkoja otetaan huomioon. Tutkielman aineistoksi on rajattu laajasta eepoksesta sen ensimm\u00e4inen nelj\u00e4nnes. \\n\\nK\u00e4\u00e4nt\u00e4j\u00e4n ratkaisuja tutkitaan kahdella tasolla. Aluksi tarkastellaan laajempien yksik\u00f6iden, kokonaisten episodien, k\u00e4\u00e4nn\u00f6stapoja k\u00e4ytt\u00e4en aineistona viitt\u00e4 tekstikatkelmaa eepoksen juonen kannalta merkitt\u00e4vist\u00e4 kohtauksista. T\u00e4ss\u00e4 yhteydess\u00e4 kiinnitet\u00e4\u00e4n my\u00f6s huomiota k\u00e4\u00e4nt\u00e4j\u00e4n tekemiin lis\u00e4yksiin ja poistoihin. Analyysin toisessa osassa tutkitaan k\u00e4\u00e4nt\u00e4j\u00e4n l\u00e4hestymistapoja tiettyjen sanojen k\u00e4\u00e4nt\u00e4miseen. T\u00e4ss\u00e4 osassa tutkittavaksi on valittu eepoksessa kirjeiden laatimista ja l\u00e4hett\u00e4mist\u00e4 kuvaavissa kohtauksissa usein esiintyv\u00e4t sanat. Lopuksi tarkastellaan al-Bund\u0101r\u012bn k\u00e4\u00e4nn\u00f6stapoja eepoksessa esiintyvien arabialaisten lainasanojen kohdalla. \\n\\nTutkimuksessa havaitaan, ettei al-Bund\u0101r\u012b seuraa l\u00e4ht\u00f6teksti\u00e4\u00e4n kovinkaan orjallisesti, vaan h\u00e4n poistaa ja lis\u00e4\u00e4 materiaalia, erityisesti henkil\u00f6it\u00e4 ja tapahtumia kuvailevaa ainesta, hyvinkin vapaasti. My\u00f6s sanaston tasolla havaitaan vastakkaisia taipumuksia: joissakin tapauksissa k\u00e4\u00e4nt\u00e4j\u00e4 v\u00e4hent\u00e4\u00e4 l\u00e4ht\u00f6tekstiss\u00e4 esiintynytt\u00e4 leksikaalista vaihtelua, toisissa puolestaan lis\u00e4\u00e4 sit\u00e4. \\n\\nTutkimuksen havaintojen perusteella al-Bund\u0101r\u012blla on ollut kaksi periaatetta k\u00e4\u00e4nn\u00f6kselleen. Ensisijaisesti h\u00e4nen tavoitteenaan on ollut luoda hyv\u00e4 kirja, jonka ei ole tarvinnut seurata l\u00e4ht\u00f6teksti\u00e4 suinkaan kaikissa yksityiskohdissa. T\u00e4h\u00e4n pyrkiess\u00e4\u00e4n h\u00e4n on my\u00f6s kotoistanut k\u00e4\u00e4nt\u00e4m\u00e4\u00e4ns\u00e4 teksti\u00e4 kohdeyleis\u00f6lle ymm\u00e4rrett\u00e4v\u00e4mm\u00e4ksi. T\u00e4m\u00e4 havaitaan esimerkiksi persialaiseen kulttuuriin liittyvien sanojen ohittamisesta ja tapahtumien taustoja selitt\u00e4vist\u00e4 lis\u00e4yksist\u00e4.", "faculty": "humanistinen", "charcount": 104054, "commonwords": [["al-bund\u00afar\u00af\u0131", 122], ["cid175", 100], ["al-bund\u00afar\u00af\u0131n", 87], ["ole", 64], ["\u0004\u0002", 62], ["ovat", 54], ["12d", 45], ["1\u0002", 45], ["firdaws\u00af\u0131n", 43], ["k\u00e4\u00e4nt\u00e4j\u00e4", 43], ["esimerkiksi", 40], ["the", 40], ["k\u00e4\u00e4nt\u00e4j\u00e4n", 39], ["firdaws\u00af\u0131", 35], ["\u0004\u0000", 35], ["voidaan", 35], ["of", 35], ["tapauksessa", 35], ["kuten", 34], ["k\u00e4\u00e4nn\u00f6ksen", 33]], "keywords": "", "unit": "Humanistinen tiedekunta, maailman kulttuurien laitos', 'University of Helsinki, Faculty of Arts, Department of World Cultures', 'Helsingfors universitet, Humanistiska fakulteten, institutionen f\u00f6r v\u00e4rldens kulturer", "status": "master", "thesistype": "pro gradu-avhandlingar', 'pro gradu -tutkielmat', \"master's thesis", "pagecount": 62, "title": "Havaintoja k\u00e4\u00e4nn\u00f6sratkaisuista al-Bund\u0101r\u012bn arabiankielisess\u00e4 k\u00e4\u00e4nn\u00f6ksess\u00e4 Firdaws\u012bn  \u0160\u0101hn\u0101masta", "language": "fi", "author": "Harjum\u00e4ki, Jouni", "date": "2014", "distinctwords": 5258}
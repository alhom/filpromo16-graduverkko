{"link": "http://hdl.handle.net/10138/159600", "subject": "Kielen normatiivisuus', 'teleologia', 'preskriptiivisyys', 'intentionaalisuus', 'skeptisismi', 'Kripke', 'Wittgenstein', 'Davidson', 'Gl\u00fcer', 'Wikforss', 'teoreettinen filosofia', 'Theoretical Philosophy', 'teoretisk filosofi', 'Kielen normatiivisuus', 'teleologia', 'preskriptiivisyys', 'intentionaalisuus', 'skeptisismi', 'Kripke', 'Wittgenstein', 'Davidson', 'Gl\u00fcer', 'Wikforss", "wordcount": 0, "major": "Teoreettinen filosofia", "abstract": "Tutkielma k\u00e4sittelee kielen normatiivisuudesta k\u00e4yty\u00e4 viimeaikaista filosofista keskustelua. Tarkastelun l\u00e4ht\u00f6kohtana on Saul Kripken kirja Wittgenstein on Rules and Private Language (1982). Siin\u00e4 Kripke esitt\u00e4\u00e4 tulkinnan Ludwig Wittgensteinin postuumin Filosofisia tutkimuksia (1953) -teoksen tietyist\u00e4 p\u00e4\u00e4ideoista. Kripken tulkinnan mukaan kieli ja merkitys ovat normatiivisia ilmi\u00f6it\u00e4. Viime vuosina t\u00e4m\u00e4 normativistinen n\u00e4kemys on kuitenkin haastettu. T\u00e4ss\u00e4 ty\u00f6ss\u00e4 anti-normativisteja edustavat Kathrin Gl\u00fcer-Pagin ja \u00c5sa Wikforss, jotka nojaavat Donald Davidsonin ajatteluun.\\n\\nGl\u00fcer-Pagin ja Wikforss keskittyv\u00e4t sellaisiin tulkintoihin kielen normatiivisuudesta, jotka k\u00e4sitt\u00e4v\u00e4t normatiivisuuden preskriptiivisyyten\u00e4. N\u00e4iden tulkintojen perusteella preskriptiivisten normien \u2013 kuten k\u00e4skyjen \u2013 normatiivisuus perustuu niiden kykyyn ohjata toimintaa antamalla motivaatio jonkin tekemiseksi. Preskriptiot siis kertovat, mit\u00e4 pit\u00e4isi tehd\u00e4, mit\u00e4 ei pit\u00e4isi tehd\u00e4 tai mink\u00e4 tekeminen on sallittua. Gl\u00fcer-Paginin ja Wikforssin mukaan kielen s\u00e4\u00e4nn\u00f6t eiv\u00e4t ole preskriptiivist\u00e4 eiv\u00e4tk\u00e4 n\u00e4in ollen normatiivista. \\n\\nTutkielmassa argumentoidaan, ett\u00e4 Gl\u00fcer-Paginin ja Wikforssin k\u00e4sitys normatiivisuudesta ei vastaa Kripken Wittgenstein-tulkinnassa esitetty\u00e4 k\u00e4sityst\u00e4. Kripken tulkinnan mukaan kaikki tavoitteellinen toiminta on normatiivista. Normatiivisuuden perustana on siis pyrkimys toimia intentionaalisesti. Intentionaalisuus mahdollistaa esimerkiksi ep\u00e4onnistumisen, mik\u00e4 on yksi normatiivisuuden ehdoista. Mik\u00e4li esimerkiksi yksil\u00f6n tavoitteena on tavoite on tehd\u00e4 teko A, vain A:n tekeminen todella toteuttaa h\u00e4nen intentionsa. Muussa tapauksessa h\u00e4n ei ole onnistu tavoitteessaan.\\n\\nKripken tulkinnan mukaan Wittgenstein on kehitt\u00e4nyt uudenlaisen skeptisismin muodon. Se v\u00e4itt\u00e4\u00e4, ettei mik\u00e4\u00e4n yksil\u00f6\u00e4 koskeva tosiasia m\u00e4\u00e4rit\u00e4, mik\u00e4 h\u00e4nen intentionsa oikeasti on. Tutkielman toisessa luvussa esitell\u00e4\u00e4n Kripken Wittgensteinin skeptisismin perusteet ja Kripken k\u00e4sitys kielen normatiivisuudesta. Kolmannessa luvussa k\u00e4sitell\u00e4\u00e4n Gl\u00fcer-Paginin ja Wikforssin argumentteja normatiivisuutta vastaan ja heid\u00e4n kielifilosofiansa taustaoletuksia. Nelj\u00e4nness\u00e4 luvussa vertaillaan Kripken tulkintaa Gl\u00fcer-Paginin ja Wikforssin n\u00e4kemyksiin. T\u00e4ss\u00e4 luvussa argumentoidaan, ett\u00e4 Gl\u00fcer-Pagin ja Wikforss itse asiassa nojaavat normatiivisuuden k\u00e4sitteeseen siin\u00e4 merkityksess\u00e4, jossa Kripke t\u00e4t\u00e4 k\u00e4sitett\u00e4 k\u00e4ytt\u00e4\u00e4. T\u00e4m\u00e4 johtuu siit\u00e4, ett\u00e4 intentiot on merkitt\u00e4v\u00e4ss\u00e4 roolissa my\u00f6s Gl\u00fcer-Paginin ja Wikforssin kielik\u00e4sityksess\u00e4.", "faculty": "humanistinen", "charcount": 0, "commonwords": [["kripken", 7], ["gl\u00fcer-paginin", 5], ["wikforssin", 5], ["normatiivisuudesta", 4], ["normatiivisuuden", 4], ["luvussa", 4], ["tulkinnan", 4], ["wikforss", 4], ["kielen", 4], ["gl\u00fcer-pagin", 3], ["kripke", 2], ["wittgensteinin", 2], ["k\u00e4sitys", 2], ["tekeminen", 2], ["intentionsa", 2], ["normatiivista", 2], ["\u00e5sa", 2], ["argumentoidaan", 2], ["ole", 2], ["mit\u00e4", 2]], "keywords": "", "unit": "Humanistinen tiedekunta, Filosofian, historian, kulttuurin ja taiteiden tutkimuksen laitos', 'University of Helsinki, Faculty of Arts, Department of Philosophy, History, Culture and Art Studies', 'Helsingfors universitet, Humanistiska fakulteten, Institutionen f\u00f6r filosofi, historia, kultur- och konstforskning", "status": "master", "thesistype": "pro gradu-avhandlingar', 'pro gradu -tutkielmat', \"master's thesis", "pagecount": 0, "title": "Linguistic Normativism and Anti-normativism: Kripkenstein versus Kathrin Gl\u00fcer-Pagin and \u00c5sa Wikforss", "language": "", "author": "Hirvonen, Ilmari", "date": "2015", "distinctwords": 0}
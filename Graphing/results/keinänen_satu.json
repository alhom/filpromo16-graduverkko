{"link": "http://hdl.handle.net/10138/181395", "subject": "Evidentiaalisuus', 'kieltenv\u00e4linen vertailu', 'vertailuk\u00e4site', 'kuvauskategoria', 'kielitypologia', 'terminologia', 'termit', 'Aikhenvald', 'yleinen kielitiede', 'General Linguistics', 'Allm\u00e4n spr\u00e5kvetenskap', 'Evidentiaalisuus', 'kieltenv\u00e4linen vertailu', 'vertailuk\u00e4site', 'kuvauskategoria', 'kielitypologia', 'terminologia', 'termit', 'Aikhenvald", "wordcount": 0, "major": "Yleinen kielitiede", "abstract": "T\u00e4m\u00e4 tutkielma tarkastelee termej\u00e4, joita evidentiaalisuuskategorioista on k\u00e4ytetty kieliopeissa ja muissa kielten kuvauksissa. Evidentiaalisuus on funktionaalinen domeeni, joka tarkoittaa tiedonl\u00e4hteen tai tiedon saannin il-maisua: puhuja on voinut saada tietonsa esimerkiksi n\u00e4kem\u00e4ll\u00e4 tapahtuman, p\u00e4\u00e4ttelem\u00e4ll\u00e4 sen j\u00e4ljelle j\u00e4\u00e4neist\u00e4 merkeist\u00e4 tai kuulemalla siit\u00e4 muilta. Kaikki kielet voivat ilmaista evidentiaalisuutta, mutta vain joissakin sen kieliopillistunut omaksi kategoriakseen. Tutkielma tarkastelee juuri kieliopillisia evidentiaalisuuskategorioita ja niist\u00e4 k\u00e4ytettyj\u00e4 termej\u00e4.\\n\\nAihetta l\u00e4hestyt\u00e4\u00e4n niin kieltenv\u00e4lisen vertailun kuin terminologian n\u00e4k\u00f6kulmasta. Lis\u00e4ksi tutkielmassa esitell\u00e4\u00e4n my\u00f6s evidentiaalisuutta ilmi\u00f6n\u00e4 sek\u00e4 sen tutkimushistoriaa: erityisesti keskityt\u00e4\u00e4n evidentiaalisuuden m\u00e4\u00e4rittelyn n\u00e4k\u00f6kulmiin ja ongelmiin. Kielten vertailuun vaikuttaa n\u00e4kemys kategorioista. Universalistisen n\u00e4k\u00f6-kulman mukaan kielten kategoriat ovat pohjimmiltaan samoja, mutta partikularistisen n\u00e4kemyksen, jota t\u00e4ss\u00e4 tutkielmassa noudatetaan, kielten kategoriat ovat aina erilaisia, mutta voivat olla samankaltaisia. T\u00e4ll\u00f6in vertailu toteutetaan k\u00e4ytt\u00e4m\u00e4ll\u00e4 vertailuk\u00e4sitteit\u00e4, jotka perustuvat semanttisiin ja funktionaalisiin ominaisuuksiin. Kiel-ten yksil\u00f6lliset kategoriat, jotka on kuvattu ja m\u00e4\u00e4ritelty kunkin kielen omilla ehdoilla, ovat sen sijaan kuvauska-tegorioita. K\u00e4yt\u00e4nn\u00f6n syist\u00e4 olisi hyv\u00e4, jos vertailuk\u00e4sitteist\u00e4 ja kuvauskategorioista k\u00e4ytett\u00e4isiin samoja termej\u00e4, mutta toisaalta on toivottavaa, ett\u00e4 kuvauskategorioiden termit kuvastaisivat juuri kyseist\u00e4 kategoriaa. Lis\u00e4ksi on yleisi\u00e4 terminologisia ihanteita, kuten erottuvuus ja monosemia, eli termien tulisi erottua toisistaan ja kutakin k\u00e4sitett\u00e4 tulisi vastata yksi termi ja kutakin termi\u00e4 yksi k\u00e4site. Tutkielma tarkastelee my\u00f6s t\u00e4llaisten kriteerien toteutumista evidentiaalisuuden terminologiassa. \\n\\nTutkielman aineistona on 51 kielen evidentiaalisuusj\u00e4rjestelm\u00e4t, joiden tiedot on ker\u00e4tty 57 eri kieliopista tai muusta kuvauksesta. Kieliopeista poimitaan evidentiaalisuuskategorioiden termit ja niiden m\u00e4\u00e4ritelmi\u00e4 verra-taan eri evidentiaalisuuskategorioiden vertailuk\u00e4sittesiin, mink\u00e4 j\u00e4lkeen kuhunkin vertailuk\u00e4sitteisiin sopivien kategorioiden termit ker\u00e4t\u00e4\u00e4n yhteen ja niit\u00e4 verrataan toisiinsa. \\n\\nTutkielmassa selvi\u00e4\u00e4, ett\u00e4 evidentiaalisuuskategorioista k\u00e4ytetty terminologia on runsasta ja vaihtelevaa. Polysemiaa ja etenkin synonymiaa esiintyy paljon, mik\u00e4 haittaa termien ymm\u00e4rrett\u00e4vyytt\u00e4 ja erottuvuutta. Ter-mien runsaus selittyy osittain evidentiaalisuuden lyhyehk\u00f6ll\u00e4 tutkimushistorialla, jonka takia termit eiv\u00e4t ole ehti-neet vakiintua. On my\u00f6s mahdollista, ett\u00e4 evidentiaalisuus ilmi\u00f6n\u00e4 on edelleenkin heikommin tunnettu kuin jotkin toiset kieliopilliset ilmi\u00f6t, jolloin my\u00f6s k\u00e4sitteist\u00f6n vakiintumattomuus synnytt\u00e4\u00e4 terminologista vaihtelua. Toi-saalta, kielten kategorioissa on eroja, mink\u00e4 on syyt\u00e4 heijastua my\u00f6s terminologiaan. Runsasta terminologista vaihtelua l\u00f6ytyykin ei-visuaalisen sensorisen evidentiaalisuuden sek\u00e4 eri p\u00e4\u00e4ttelytyyppien kategorioissa, jotka ovat semanttisesti monitahoisia. Tutkielman aineistosta l\u00f6ytyi my\u00f6s yll\u00e4tt\u00e4v\u00e4n monta yleistiedon ja ego-evidentiaalisuuden kategoriaa, vaikka n\u00e4it\u00e4 kategorioita ei v\u00e4ltt\u00e4m\u00e4tt\u00e4 ole otettu huomioon evidentiaalisuustypo-logioissa.", "faculty": "humanistinen", "charcount": 0, "commonwords": [["kielten", 5], ["termit", 5], ["evidentiaalisuuden", 4], ["ovat", 4], ["kategoriat", 3], ["jotka", 3], ["tarkastelee", 3], ["tutkielma", 3], ["evidentiaalisuuskategorioiden", 3], ["termien", 2], ["lis\u00e4ksi", 2], ["evidentiaalisuuskategorioista", 2], ["evidentiaalisuus", 2], ["ole", 2], ["kategorioissa", 2], ["ilmi\u00f6n\u00e4", 2], ["tutkielmassa", 2], ["samoja", 2], ["terminologista", 2], ["tulisi", 2]], "keywords": "", "unit": "Humanistinen tiedekunta, Nykykielten laitos', 'University of Helsinki, Faculty of Arts, Department of Modern Languages', 'Helsingfors universitet, Humanistiska fakulteten, Institutionen f\u00f6r moderna spr\u00e5k", "status": "master", "thesistype": "pro gradu -tutkielmat', \"master's thesis\", 'pro gradu-avhandlingar", "pagecount": 0, "title": "Experiential, conjecture vai deduced? Evidentiaalisuuskategorioiden termit ja vertailtavuus", "language": "", "author": "Kein\u00e4nen, Satu", "date": "2017", "distinctwords": 0}
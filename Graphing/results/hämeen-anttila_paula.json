{"link": "http://hdl.handle.net/10138/160467", "subject": "yleinen kielitiede', 'General Linguistics', 'Allm\u00e4n spr\u00e5kvetenskap", "wordcount": 22982, "major": "Yleinen kielitiede", "abstract": "T\u00e4m\u00e4 pro gradu -tutkielma tarkastelee latinisoitua kreikkaa internet-keskusteluissa. Latinisoitu kreikka tunnetaan yleisemmin nimell\u00e4 Greeklish, ja se viittaa kreikan kirjoittamiseen latinalaisilla aakkosilla. Kirjoitustapa on yleinen tietokonev\u00e4litteisess\u00e4 viestinn\u00e4ss\u00e4, ja sit\u00e4 k\u00e4ytet\u00e4\u00e4n edelleen, vaikka teknologiset rajoitteet kreikkalaisten aakkosten k\u00e4ytt\u00e4miseen ovatkin pitk\u00e4lti poistuneet. Tutkimuksen tavoitteena on kuvata nykyisi\u00e4 latinisointik\u00e4yt\u00e4nteit\u00e4. Yleens\u00e4 kirjoittajan katsotaan noudattavan translitteroidessaan joko visuaalista tai foneettista mallia, eli h\u00e4n yritt\u00e4\u00e4 joko j\u00e4ljitell\u00e4 alkuper\u00e4isen kreikkalaisen grafeemin ulkon\u00e4k\u00f6\u00e4 tai \u00e4\u00e4nnearvoa.\\n\\nAiempi tutkimus on keskittynyt vahvasti yksitt\u00e4isten kirjoittajien translitterointivalintojen tutkimiseen. T\u00e4m\u00e4n tutkielman n\u00e4k\u00f6kulma luo katseen yksitt\u00e4isiin grafeemeihin ja digrafeihin: mitk\u00e4 niist\u00e4 translitteroidaan yleens\u00e4 visuaalisen mallin mukaan ja mitk\u00e4 foneettisen mallin mukaan? Lis\u00e4ksi tutkimuksen kohteena on translitteroinnin johdonmukaisuus, eli pysyyk\u00f6 kirjoittaja kunkin grafeemin ja digrafin kohdalla yhdess\u00e4 translitterointiratkaisussa vai vaihteleeko h\u00e4n niit\u00e4 pitkin teksti\u00e4.\\n\\nTutkimuksessa k\u00e4ytet\u00e4\u00e4n kahta korpusta. Ensimm\u00e4inen on Dora Tseligan vuonna 2003 julkaistuun v\u00e4it\u00f6skirjaan ker\u00e4tty aineisto, jossa on taulukoitu translitterointik\u00e4yt\u00e4nt\u00f6j\u00e4 127 kirjoittajalta. Toinen aineistokokonaisuus on t\u00e4t\u00e4 tutkielmaa varten ker\u00e4tty korpus, jossa on vuosina 2007\u20132016 kirjoitettuja viestej\u00e4 internetin julkisilta kreikkalaisilta keskustelu- ja uutispalstoilta. Yksitt\u00e4isi\u00e4 kirjoittajia t\u00e4ss\u00e4 korpuksessa on yhteens\u00e4 59.\\n\\nKorpukset paljastavat ensinn\u00e4kin sen, ett\u00e4 eri grafeemien ja digrafien v\u00e4lill\u00e4 on huomattavaa vaihtelua latinisointik\u00e4yt\u00e4nteiss\u00e4. Jotkut kreikkalaiset grafeemit, kuten <\u03bd>, <\u03c0> ja <\u03c1>, translitteroidaan k\u00e4yt\u00e4nn\u00f6ss\u00e4 aina foneettisen mallin mukaan, kun taas erityisesti muun muassa digrafien tapauksissa visuaalinen translitterointi on selv\u00e4sti yleisemp\u00e4\u00e4. Joidenkin grafeemien kohdalla molemmat mallit ovat suunnilleen yht\u00e4 k\u00e4ytettyj\u00e4.\\n\\nTutkimuksen toinen tulos on se, ett\u00e4 vaikka aiemman tutkimuksen mukaan kirjoittajat pysyv\u00e4t valitsemassaan translitterointimallissaan eiv\u00e4tk\u00e4 sekoita niit\u00e4 kesken\u00e4\u00e4n, t\u00e4m\u00e4 ei pid\u00e4 kovin hyvin paikkaansa kaikkien grafeemien ja digrafien kohdalla. Etenkin grafeemin <\u03b7> tapauksessa on varsin tavallista, ett\u00e4 kirjoittaja translitteroi sen samassa viestiss\u00e4 paikoin visuaalisesti <h> ja paikoin foneettisesti <i>.\\n\\t\\nTutkimuksen tuloksista voi my\u00f6s havaita, ett\u00e4 latinisoitua kreikkaa kirjoitetaan internet-keskusteluissa kohtuullisen paljon visuaalisen mallin mukaan. T\u00e4m\u00e4 on p\u00e4invastoin kuin viralliset translitterointistandardit, kuten ELOT 743 ja SFS 5807, suosittelevat.", "faculty": "humanistinen", "charcount": 164221, "commonwords": [["kai", 266], ["na", 212], ["pou", 116], ["einai", 109], ["ta", 109], ["ole", 97], ["esimerkiksi", 96], ["apo", 89], ["grafeemin", 84], ["gia", 83], ["siis", 79], ["ovat", 78], ["tou", 77], ["oti", 77], ["grafeemien", 67], ["ton", 61], ["kreikan", 59], ["tous", 56], ["tha", 54], ["digrafien", 54]], "keywords": "kreikka, nykykreikka, latinisoitu kreikka, greeklish, translitterointi, grafemiikka, tietokonev\u00e4litteinen viestint\u00e4", "unit": "Humanistinen tiedekunta, Nykykielten laitos', 'University of Helsinki, Faculty of Arts, Department of Modern Languages', 'Helsingfors universitet, Humanistiska fakulteten, Institutionen f\u00f6r moderna spr\u00e5k", "status": "master", "thesistype": "", "pagecount": 95, "title": "Ellinik\u00e1 h ellhvika? Latinalaisilla aakkosilla kirjoitettu kreikka internet-keskusteluissa", "language": "", "author": "H\u00e4meen-Anttila, Paula", "date": "2016", "distinctwords": 8027}
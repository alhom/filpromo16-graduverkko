{"link": "http://hdl.handle.net/10138/176232", "subject": "Meteorologia", "wordcount": 13147, "major": "Meteorologia", "abstract": "Maapallon ilmakeh\u00e4 sis\u00e4lt\u00e4\u00e4 mikroskooppisen pieni\u00e4 aerosolihiukkasia, joilla on vaikutus ihmisten\\nterveyteen sek\u00e4 maapallon ilmastoon. Aerosolihiukkaset vaikuttavat ilmastoon vuorovaikuttamalla\\nauringon s\u00e4teilyn kanssa sek\u00e4 osallistumalla pilvien muodostumisprosessiin. T\u00e4ss\u00e4 tutkielmassa\\nkeskityt\u00e4\u00e4n aerosolihiukkasten optisiin ominaisuuksiin, joilla tarkoitetaan niiden kyky\u00e4 sirottaa sek\u00e4\\nabsorboida s\u00e4teily\u00e4 eri aallonpituuksilla. Tutkielmassa k\u00e4sitell\u00e4\u00e4n SMEAR II -asemalla suoritettuja\\nin-situ mittauksia aerosolihiukkasten sironnasta, takaisinsironnasta ja absorptiosta, joita on\\nsaatavilla jo vuodesta 2006 alkaen.\\n\\nMitattujen sironta-, takaisinsironta- sek\u00e4 absorptiokertoimilla aerosolihiukkasille voidaan m\u00e4\u00e4ritt\u00e4\u00e4\\nniiden kokojakaumaa ja koostumusta kuvaavia intensiivisi\u00e4 suureita. Pitk\u00e4aikaisten mittausten\\navulla optisille ominaisuuksille n\u00e4htiin trendej\u00e4 sek\u00e4 selke\u00e4\u00e4 vuodenaikaisvaihtelua. Vertaamalla\\noptisia mittauksia kokojakauman mittauksiin, aerosolihiukkasille voitiin m\u00e4\u00e4ritt\u00e4\u00e4 kompleksinen\\ntaitekerroin, jota k\u00e4ytet\u00e4\u00e4n mallinnettaessa Mie-sirontaa ja -absorptiota. Absorptiokertoimen\\nmittauksia verrattiin lis\u00e4ksi alkuainehiilen mittauksiin, jolloin voitiin m\u00e4\u00e4ritt\u00e4\u00e4 aerosolihiukkasten\\nmassa-absorptioala. Massa-absorptioalan avulla voidaan m\u00e4\u00e4ritt\u00e4\u00e4 mustan hiilen pitoisuus absorptiokertoimen\\nmittauksista.\\n\\nSMEAR II -asemalla absorptiokerrointa on mitattu kolmella eri mittalaitteella (etalometri, Particle\\nSoot Absorption Photometer (PSAP) sek\u00e4 Multi-Angle Absorption Photometer (MAAP)), joita\\nvertailtiin kesken\u00e4\u00e4n. Vertaamalla etalometrin sek\u00e4 MAAPin mittaustuloksia toisiinsa m\u00e4\u00e4ritettiin\\netalometrimittauksiin liittyville korjausalgoritmeille suodattimen moninkertaissirontaa kuvaavat\\nparametrit SMEAR II -aseman olosuhteisiin. Tutkielmassa suoritettiin my\u00f6s optinen sulkeuma\\nekstinktio-, sironta- sek\u00e4 absorptiokertoimien mittaustuloksia vertailemalla. Tulosten perusteella\\nekstinktiota mittaavan Cavity Attenuated Phase Shift -ekstinktiomonitorin (CAPS) sek\u00e4 sirontaa\\nmittaavan integroivan nefelometrin mittaustarkkuudet eiv\u00e4t riit\u00e4 mittaamaan aerosolifaasissa olevien\\nhiukkasten absorptiota.", "faculty": "matlu", "charcount": 102685, "commonwords": [["aerosolihiukkasten", 98], ["et", 92], ["al", 92], ["of", 84], ["and", 75], ["kuvassa", 66], ["esitetty", 63], ["nm", 58], ["absorption", 54], ["hiukkasten", 53], ["aerosol", 49], ["voidaan", 49], ["avulla", 48], ["ovat", 48], ["suodattimen", 45], ["the", 43], ["ii", 41], ["smear", 40], ["cref", 40], ["jolloin", 38]], "keywords": "aerosolien optiset ominaisuudet, etalometri, nefelometri, psap, caps, maap, smear ii", "unit": "Matemaattis-luonnontieteellinen tiedekunta, Fysiikan laitos", "status": "master", "thesistype": "Pro gradu -ty\u00f6", "pagecount": 71, "title": "Aerosolihiukkasten optiset ominaisuudet ja in-situ optinen sulkeuma Hyyti\u00e4l\u00e4ss\u00e4", "language": "fi", "author": "Luoma, Krista", "date": "2017-02-27", "distinctwords": 4433}
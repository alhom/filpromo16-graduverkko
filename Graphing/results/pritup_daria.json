{"link": "http://hdl.handle.net/10138/190996", "subject": "Area- and Cultural Studies', 'television', 'Bulgaria', 'Balkans', 'cultural identity', 'Balkanism', 'self-colonisation', 'alue- ja kulttuurintutkimus', 'Area and Cultural Studies', 'Region- och kulturstudier', 'Area- and Cultural Studies', 'television', 'Bulgaria', 'Balkans', 'cultural identity', 'Balkanism', 'self-colonisation", "wordcount": 11862, "major": "Intercultural Encounters -maisteriohjelma, Alue- ja kulttuurintutkimus", "abstract": "Tutkimuksessa k\u00e4sittelen suosittua bulgarialaista televisiosarjaa hy\u00f6dynt\u00e4en balkanismin ja itsekolonisaation teorioita l\u00f6yt\u00e4\u00e4kseni merkkej\u00e4 2010-luvun bulgarialaisen kulttuuri-identiteetin rakentumisesta. N\u00e4iden teorioiden mukaan \u201cBalkan\u201d on k\u00e4sitteellistetty sivistym\u00e4tt\u00f6m\u00e4n\u00e4 ja j\u00e4lkeenj\u00e4\u00e4neen\u00e4 kulttuurillisena alueena, josta \u201csivistyneen Euroopan\u201d ongelmat juontavat. L\u00e4nsieurooppalainen kulttuurihegemonia m\u00e4\u00e4rittelee aina itsens\u00e4 \u201csivistyksen\u201d ja \u201cedistyksen\u201d keski\u00f6\u00f6n, ja siit\u00e4 poikkeavat periferiaan. Periferiakulttuurit puolestaan muodostavat kulttuuri-identiteetin, joka perustuu vieraisiin arvoihin ja on aina puutteellinen ja kehittym\u00e4t\u00f6n suhteessa keskukseen. Itsekolonisoivat kulttuurit j\u00e4ljent\u00e4v\u00e4t vahingollista k\u00e4sityst\u00e4 minuudestaan luontaisesti puutteellisena, mik\u00e4 johtaa kolonisaatioon ilman hy\u00f6kk\u00e4yst\u00e4 \u2013 alistumiseen \u201cl\u00e4nnen\u201d kulttuurihegemonian edess\u00e4. \\n\\nTutkimuksessa k\u00e4sittelen nelj\u00e4\u00e4 tuotantokautta draamasarjasta Staklen dom (suom. Lasitalo), joka on yksi suurimmista televisioproduktioista 2010-luvun Bulgariassa. Tapahtumat sijoittuvat sofialaiseen ostoskeskukseen, jonka omistajat ja ty\u00f6ntekij\u00e4t ovat sarjan p\u00e4\u00e4hahmoja. Sarjan nimi viittaa ostoskeskuksen lasiseen arkkitehtuuriin, mutta samalla kommentoi perinteisten arvojen haurautta modernissa, individualistisessa ja kulutusmy\u00f6nteisess\u00e4 maailmassa. Staklen domin juonessa heijastuvat Bulgarian ajankohtaiset yhteiskunnalliset kysymykset, joten se tarjoaa mahdollisuuden tutkia bulgarialaisten k\u00e4sityksi\u00e4 omasta kulttuuristaan taiteen keinoin.\\n\\nTutkimusaineisto koostuu noin 65 tunnista videokuvaa, josta olen analysoinut k\u00e4sikirjoitusta, tarinankerrontaa ja kuvamateriaalia teoria-aineiston avulla. Tutkimuksessa k\u00e4ytetty dialogik\u00e4sikirjoitus on jaoteltu kahdeksaan teemaan: Bulgaria alueena ja sijaintina; bulgarialaiset kansana, ryhm\u00e4n\u00e4 tai yhteis\u00f6n\u00e4; bulgarialaisen kulttuurin tuotteet ja symbolit; balkanistinen tai orientalistinen diskurssi; jaetun kulttuuritilan ajattomuus ja pys\u00e4htyneisyys; jaettu kulttuuritila v\u00e4li- ja siirtym\u00e4tilana, symbolisena siltana tai risteyksen\u00e4; siirtolaiskokemus ja sen toiseuttaminen; sek\u00e4 etnisten v\u00e4hemmist\u00f6jen ja \u201ckyl\u00e4l\u00e4isten\u201d toiseuttaminen.\\n\\nTutkimus osoittaa, ett\u00e4 bulgarialainen kulttuuri-identiteetti muodostuu kamppailussa kulttuurillisten, taloudellisten ja poliittisten voimien risteyksess\u00e4. Euroopan laajuisen kansallisen her\u00e4\u00e4misen ja balkanistisen k\u00e4sityksen valossa Bulgarian anti omalle kulttuuriperinn\u00f6lleen on n\u00e4ytt\u00e4ytynyt v\u00e4h\u00e4iselt\u00e4 ja kiusalliselta my\u00f6s aikalaistensa silmiss\u00e4. Neuvostoliiton vallan alla bulgarialaisuus oli osa suurempaa slaavilaisuutta, mutta vuoden 1989 j\u00e4lkeen neuvostoajan perint\u00f6 jouduttiin kielt\u00e4m\u00e4\u00e4n kokonaan, jotta Bulgaria voisi demokratisoitua ja modernisoitua. Bulgarian NATO- ja EU -pyrkimykset kertovat siit\u00e4, ett\u00e4 bulgarialaisen j\u00e4lkisosialistisen yhteiskunnan katse on suunnattu l\u00e4nteen, mutta l\u00e4nsi ei katso suopeasti takaisin. \\n\\nAineiston pohjalta voidaan tulkita, ett\u00e4 sosioekonomiset kysymykset ovat tiukasti sidottuna kulttuurisiin kysymyksiin vallitsevan kulutusyhteiskunnan my\u00f6t\u00e4, mutta my\u00f6s Bulgarian viimeisen 40 vuoden poliittisen ja yhteiskunnallisen tilanteen johdosta. Bulgarian siirtym\u00e4 sosialismista liberaalidemokratiaan ja suunnitelmataloudesta markkinatalouteen on ollut kivulias, jonka takia yhteiskunnan rakenteet eiv\u00e4t edelleenk\u00e4\u00e4n heijasta bulgarialaisten monimuotoisuutta ja edist\u00e4 valinnanvapautta tai turvallisuudentunnetta. T\u00e4m\u00e4 n\u00e4kyy sarjan esitt\u00e4m\u00e4ss\u00e4 identiteettien keskener\u00e4isyydess\u00e4, ylistyspuheessa kapitalismille ja alistumisessa itsekolonisaatioon. \\n\\nTutkimusaineistosta voidaan havaita, ett\u00e4 muinaisen (bulgarialaisen) kulttuurin symbolit ovat modernissa kontekstissa vanhanaikaisia ja uudet symbolit ovat l\u00f6ytyneet globaalista kulutusyhteiskunnasta. T\u00e4m\u00e4 puolestaan on aiheuttanut jonkinasteisen eksistentiaalisen kulttuuri- ja identiteettikriisin. Ongelma on maailmanlaajuinen, mutta bulgarialaisessa kontekstissa erityisen vahingoittava, sill\u00e4 samainen kulttuuri ja identiteetti ovat alun perin vahvasti balkanismin perint\u00f6\u00f6n perustuvia uudelleen esitettyj\u00e4 olemassaolon kuvauksia. Aineistossa n\u00e4kyy my\u00f6s selke\u00e4sti Bulgarian etnisten v\u00e4hemmist\u00f6jen sek\u00e4 paluumuuttajien toiseuttaminen nationalistisen ja poissulkevan ideologian pohjalta. Bulgarialainen identiteetti on er\u00e4\u00e4nlainen siirtym\u00e4identiteetti ja \u201cpuoli-identiteetti\u201d, jonka keskener\u00e4isyys johtuu toisaalta sen muodostumiseen vaikuttaneista historian tapahtumista, mutta toisaalta my\u00f6s vanhentuneeseen olemusajatteluun kulttuurin suhteen. Tutkimuksen lopputulema on, ett\u00e4 bulgarialaisen kulttuuri-identiteetin suurin haaste on inkluusio ja olemusajattelusta irtautuminen.", "faculty": "humanistinen", "charcount": 56896, "commonwords": [["\u0434\u0430", 188], ["\u043d\u0435", 156], ["\u0437\u0430", 90], ["\u043d\u0430", 85], ["\u0441\u0435", 80], ["\u0441\u0438", 78], ["\u043a\u0430\u043c\u0435\u043d", 64], ["kamen", 64], ["\u043a\u0430\u043a\u0432\u043e", 63], ["\u043b\u0438", 54], ["stavrev", 53], ["\u0441\u0442\u0430\u0432\u0440\u0435\u0432", 49], ["\u0435\u043b\u0435\u043d\u0430", 49], ["not", 49], ["elena", 49], ["\u0447\u0435", 49], ["\u0442\u043e\u0432\u0430", 47], ["bulgaria", 43], ["don\u2019t", 43], ["\u0449\u0435", 42]], "keywords": "", "unit": "Humanistinen tiedekunta, Maailman kulttuurien laitos', 'University of Helsinki, Faculty of Arts, Department of World Cultures', 'Helsingfors universitet, Humanistiska fakulteten, Institutionen f\u00f6r v\u00e4rldens kulturer", "status": "master", "thesistype": "pro gradu -tutkielmat', \"master's thesis\", 'pro gradu-avhandlingar", "pagecount": 10, "title": "Bulgarian Cultural Identity, Balkanism and Self-colonisation in Bulgarian TV Series Staklen dom (2010-2012)", "language": "", "author": "Pritup, Daria", "date": "2017", "distinctwords": 2392}
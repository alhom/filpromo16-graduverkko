{"link": "http://hdl.handle.net/10138/169717", "subject": "yleinen historia', 'General History', 'allm\u00e4n historia", "wordcount": 0, "major": "Yleinen historia", "abstract": "Tutkimus k\u00e4sittelee suomalaisessa lehdist\u00f6ss\u00e4 kes\u00e4- ja hein\u00e4kuussa 1970 k\u00e4yty\u00e4 keskustelua Iranin shaahi Mohammad Reza Pahlavin ja shaahitar Farah Diban valtiovierailusta ja vierailun aikana tapahtuneista mielenosoituksista. Tutkimus analysoi erityisesti poliittisesti sitoutuneiden sanomalehtien (Uusi Suomi ja Kansan Uutiset) polarisoitunutta raportointia aiheesta. Tutkimuksen l\u00e4ht\u00f6kohtana on selvitt\u00e4\u00e4, miten poliittisesti sitoutuneet ja poliittiselta maailmankatsomukseltaan vastakohtaiset sanomalehdet raportoivat vierailusta ja miten valtiovierailun aikana tapahtuneet mielenosoitukset vaikuttivat sanomalehdiss\u00e4 k\u00e4yt\u00e4v\u00e4\u00e4n keskusteluun.\\n\\nShaahin valtiovierailun yhteydess\u00e4 j\u00e4rjestetyt mielenosoitukset muistetaan yhten\u00e4 merkitt\u00e4vimp\u00e4n\u00e4 tapahtumasarjana suomalaisten mielenosoitusten historiassa, mutta n\u00e4it\u00e4 tapahtumia ei juuri ole analysoitu lehdist\u00f6n n\u00e4k\u00f6kulmasta. Tutkimuksen ensisijaisena tavoitteena onkin avata t\u00e4t\u00e4 lukua suomalaisten mielenosoitusten historiassa. Tutkimuksen toissijaisena tavoitteena on kartoittaa syvemmin shaahin valtiovierailuun johtanutta prosessia sek\u00e4 mielenosoittajien ett\u00e4 viranomaisten valmistautumista valtiovierailuun.\\n\\nL\u00e4hdemateriaali koostuu sanomalehtiaineistosta kes\u00e4-hein\u00e4kuulta 1970 sek\u00e4 viranomaisl\u00e4hteist\u00e4 p\u00e4\u00e4asiassa vuosilta 1969-1970. Viranomaismateriaalista murto-osa on 1960-luvun puolelta. Kansan Uutisten ja Uuden Suomen lis\u00e4ksi tutkimuksessa k\u00e4ytet\u00e4\u00e4n l\u00e4htein\u00e4 muita sanomalehti\u00e4 (mm. Helsingin Sanomat ja Suomen Sosiaalidemokraatti) sek\u00e4 ns. \u201dnaistenlehti\u00e4\u201d (Eeva ja Jaana). Viranomaisl\u00e4htein\u00e4 tutkimuksessa k\u00e4ytet\u00e4\u00e4n Kansallisarkistossa s\u00e4ilytett\u00e4vi\u00e4 valtiovierailuun liittyvi\u00e4 Presidentin kanslian materiaaleja sek\u00e4 Suojelupoliisin arkiston materiaaleja. Sanomalehdet ja viranomaismateriaali muodostavat laajan l\u00e4hdepohjan, jonka ansiosta aihealuetta k\u00e4sitell\u00e4\u00e4n tutkimuksessa monipuolisesti.\\n\\nTutkimuksessa nostetaan esille nelj\u00e4 teemaa, joiden puitteissa suurin osa k\u00e4ydyst\u00e4 sanomalehtikirjoittelusta k\u00e4ytiin. Teemat ovat shaahin ja Iranin taustojen avaaminen sek\u00e4 pohdinta eli miksi valtiovierailu j\u00e4rjestettiin; mielenosoittajien ja ymp\u00e4r\u00f6iv\u00e4n yhteiskunnan erojen k\u00e4sittely \u201dsukupolvien v\u00e4lisen kuilun\u201d konseptin kautta; mielenosoitusten v\u00e4kivaltaisuuksien analysointi ja syyllisten tahojen etsint\u00e4; suomalaisen yhteiskunnan tulevaisuuden k\u00e4sittely uhkakuvien (poliisivaltio vs. anarkia) kautta.\\nTutkimuksessa havaitaan my\u00f6s, ett\u00e4 sanomalehtien valtiovierailua ja mielenosoituksia koskeva kirjoittelu on jaettavissa kolmeen vaiheeseen. Ensimm\u00e4isess\u00e4 vaiheessa lehdet keskittyv\u00e4t Iranin historiaan ja ajankohtaisiin asioihin, ne avaavat shaahin ja shaahittaren taustoja sek\u00e4 pohtivat, miksi valtiovierailu on j\u00e4rjestetty. Ajallisesti ensimm\u00e4inen vaihe kest\u00e4\u00e4 ensimm\u00e4isen vierailup\u00e4iv\u00e4n iltaan asti, jolloin ensimm\u00e4isen varsinaisen mielenosoituksen my\u00f6t\u00e4 mielenosoituksen nousevat erityisesti vasemmistolehtien agendalle. Kolmanteen vaiheeseen kirjoittelussa siirryt\u00e4\u00e4n kolmantena vierailup\u00e4iv\u00e4n\u00e4, kun keskustelu siirtyy voimakkaasti Erkki Tuomiojan pid\u00e4tyksen my\u00f6t\u00e4 k\u00e4sittelem\u00e4\u00e4n shaahin sijasta suomalaisen poliisin oikeuksia ja vastuita.\\n\\nTutkimus osoittaa, ett\u00e4 shaahin vierailua ja siihen liittyneit\u00e4 mielenosoituksia k\u00e4sittelev\u00e4 lehtikirjoittelu on osa vuosikausia jatkunutta polarisoitunutta debattia ja yhteiskunnallista kehityskaarta.", "faculty": "humanistinen", "charcount": 0, "commonwords": [["shaahin", 5], ["tutkimuksessa", 3], ["tutkimuksen", 3], ["1970", 3], ["iranin", 3], ["mielenosoitusten", 3], ["ensimm\u00e4isen", 2], ["mielenosoittajien", 2], ["valtiovierailu", 2], ["aikana", 2], ["mielenosoituksen", 2], ["miten", 2], ["vaiheeseen", 2], ["polarisoitunutta", 2], ["tutkimus", 2], ["miksi", 2], ["mielenosoituksia", 2], ["yhteiskunnan", 2], ["valtiovierailuun", 2], ["historiassa", 2]], "keywords": "", "unit": "Humanistinen tiedekunta, Filosofian, historian, kulttuurin ja taiteiden tutkimuksen laitos', 'University of Helsinki, Faculty of Arts, Department of Philosophy, History, Culture and Art Studies', 'Helsingfors universitet, Humanistiska fakulteten, Institutionen f\u00f6r filosofi, historia, kultur- och konstforskning", "status": "master", "thesistype": "pro gradu -tutkielmat', \"master's thesis\", 'pro gradu-avhandlingar", "pagecount": 0, "title": "\u201dI certainly have not seen anything like this in Finland before\u201d The debate and discussion in Finnish newspapers about the demonstrations against the Shah of Iran during the summer of 1970", "language": "", "author": "Gr\u00f6ndahl, Arto", "date": "2016", "distinctwords": 0}
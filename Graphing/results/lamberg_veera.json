{"link": "http://hdl.handle.net/10138/159596", "subject": "tanssintutkimus', 'tanssijan ty\u00f6', 'tanssija', 'taidemaailma', 'taiteen kentt\u00e4', 'haastattelututkimus', 'professionalismi', 'teatervetenskap', 'Theatre Research', 'teatteritiede', 'tanssi (taidelajit)', 'tanssiala', 'tanssijat', 'tanssi (erikoisala)', 'tanssintutkimus', 'tanssijan ty\u00f6', 'tanssija', 'taidemaailma', 'taiteen kentt\u00e4', 'haastattelututkimus', 'professionalismi", "wordcount": 25226, "major": "Teatteritiede", "abstract": "Tutkimuksessani olen kiinnostunut siit\u00e4, miten tanssitaiteen taiteellinen ja sis\u00e4ll\u00f6llinen kehitys, mutta toisaalta my\u00f6s yhteiskunnallisten arvojen ja arvostusten muutos, n\u00e4kyv\u00e4t tanssijan ty\u00f6ss\u00e4 2010-luvun Suomessa. Tutkimuskysymykseni ovat: miten tanssijan professionalismi eli ammatillisuus m\u00e4\u00e4rittyy t\u00e4ss\u00e4 ajassa ja mitk\u00e4 ovat tanssijan ty\u00f6n reunaehdot? Keski\u00f6ss\u00e4 ovat siten ty\u00f6n arvot, k\u00e4yt\u00e4nn\u00f6t ja roolit eli tanssijan ammatin toimintatavat ja ty\u00f6n arvostus. \\n\\nHoward S. Beckerin taidemaailman ja Pierre Bourdieun taiteen kent\u00e4n k\u00e4sitteiden avulla ty\u00f6ni liittyy taiteen sosiologiseen tutkimukseen, jossa t\u00e4rkeit\u00e4 ovat taidej\u00e4rjestelm\u00e4n sis\u00e4iset normit, toimintatavat ja esteettiset mieltymykset. Ty\u00f6ni taustaluvussa tuon my\u00f6s esiin erityisesti Juha Siltalanan, Richard Sennettin, Mikko Salasuon ja Mikko Piispan ajatusten avulla laajempaa ty\u00f6el\u00e4m\u00e4n ja taiteilijanty\u00f6n muutosta, joka vaikuttaa tanssijan ty\u00f6n taustalla.\\n\\nTutkimukseni koostuu nelj\u00e4n tanssijan teemahaastattelusta, jotka analysoin taiteensosiologisessa viitekehyksess\u00e4 nojaten sosiaalisen konstruktionismin mukaiseen ajatukseen tiedon ja k\u00e4sitteiden sosiaalisesta rakentumisesta. Tutkimukseni sitoutuu siten laadullisen tutkimuksen tutkimusperinteeseen. Aineiston teemoittelen teoriaohjaavan sis\u00e4ll\u00f6nananalyysin avulla. \\n\\nAineistoni tanssijan ty\u00f6n professionalismia ja ammatinharjoittamisen reunaehtoja kuvaavat teemat ovat: laajentuminen, tekijyys, pystyv\u00e4inen keho ja oma\u00e4\u00e4nisyys, jakaminen ja luoviminen. Tutkimukseni tuo erityisesti esille, ett\u00e4 tanssijan rooli on noin viimeisen kymmenen vuoden aikana laajentunut koreografin ajatuksia suodattavasta objektista selv\u00e4sti aktiivisesti teosprosessiin osallistuvaksi subjektiksi. Siten tanssijaa voidaan mielest\u00e4ni hyvin pit\u00e4\u00e4 auteur-taiteilijana siin\u00e4 miss\u00e4 koreografiakin. Tanssitaiteen estetiikan laajentuminen esitystaiteen suuntaan on selv\u00e4sti vaikuttanut tanssijan esiintymistaitojen vaatimuksiin, mutta my\u00f6s tanssijan ja koreografin v\u00e4liseen hierarkiaan ja valta-asetelmaan. L\u00f6yt\u00e4m\u00e4ni teemat kietoutuvat toisiinsa ja tuovat esiin, millaisena tanssijan ammatti ja ty\u00f6n arki piirtyy esiin 2010-luvun Suomessa ammatissa aktiivisesti toimivien tanssijoiden n\u00e4k\u00f6kulmasta.", "faculty": "humanistinen", "charcount": 185456, "commonwords": [["et", 279], ["tanssijan", 201], ["sit\u00e4", 131], ["sit", 98], ["koreografin", 97], ["niinkun", 97], ["m\u00e4", 93], ["tanssijat", 90], ["esiin", 89], ["ty\u00f6n", 81], ["ovat", 80], ["tanssin", 75], ["mit\u00e4", 72], ["tanssijoiden", 64], ["ole", 64], ["miten", 63], ["tanssija", 63], ["siihen", 60], ["kautta", 58], ["taiteen", 57]], "keywords": "tanssintutkimus, tanssijan ty\u00f6, tanssija, taidemaailma, taiteen kentt\u00e4, haastattelututkimus, professionalismi", "unit": "Humanistinen tiedekunta, Filosofian, historian, kulttuurin ja taiteiden tutkimuksen laitos', 'University of Helsinki, Faculty of Arts, Department of Philosophy, History, Culture and Art Studies', 'Helsingfors universitet,", "status": "master", "thesistype": "pro gradu-avhandlingar', 'pro gradu -tutkielmat', \"master's thesis", "pagecount": 84, "title": "Tanssijan muuttuva professionalismi - Haastattelututkimus nykytanssijan ty\u00f6st\u00e4 ja sen reunaehdoista 2010-luvun Suomessa", "language": "", "author": "Lamberg, Veera", "date": "2015", "distinctwords": 8155}
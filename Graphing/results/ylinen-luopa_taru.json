{"link": "http://hdl.handle.net/10138/156405", "subject": "", "wordcount": 27307, "major": "Yleinen historia", "abstract": "Pro gradu -tutkielmassani analysoin Otavan 1970-luvulla ilmestyneit\u00e4 historian kokeilumonisteita ja oppikirjoja kahdeksannelle peruskoululuokalle. Vertailen painosten Neuvostoliitto-kuvausten v\u00e4lill\u00e4 tehtyj\u00e4 muutoksia, ja k\u00e4yt\u00e4n l\u00e4htein\u00e4ni my\u00f6s opetussuunnitelmia ja muita virallisjulkaisuja kouluhallinnon roolin selvitt\u00e4miseksi. Siteit\u00e4 politiikkaan valottavat aikalaiskirjallisuus ja -keskustelu sek\u00e4 oppikirjaseminaarien muistiot. \\n\\nOppikirjatarkastuksen rooli oppimateriaalien muotoutumisessa piirtyy kouluhallituksen asiakirjojen avulla. Haastattelemani oppikirjailija Sirkka Ahonen selvent\u00e4\u00e4 kokonaiskuvaa Historian maailma 8 -oppimateriaaleista ja syist\u00e4 Neuvostoliitto-kuvausten taustalla. L\u00e4hestyn l\u00e4hteit\u00e4ni sis\u00e4ll\u00f6nanalyysin keinoin, ja selvit\u00e4n, mit\u00e4 oppikirjallisuudessa kerrotaan Neuvostoliitosta k\u00e4sitelt\u00e4ess\u00e4 ajanjaksoa toisesta maailmansodasta silloiseen nykyaikaan saakka. Tarkastelen kuvausten ja niiss\u00e4 eri painosten v\u00e4lill\u00e4 tehtyjen muutosten taustoja erityisesti kouluhallinnollisesta ja poliittisesta n\u00e4k\u00f6kulmasta. \\n\\n Tutkittujen oppimateriaalien Neuvostoliitto-kuva on sis\u00e4ll\u00f6llisesti ristiriitainen: valtiota kuvataan sek\u00e4 yst\u00e4v\u00e4- ett\u00e4 viholliskuvien kautta. Toista maailmansotaa k\u00e4sitelt\u00e4ess\u00e4 vihollisuuteen viittaavat sana- muodot ovat yleisi\u00e4, mutta sotien j\u00e4lkeisen politiikan yhteydess\u00e4 Neuvostoliittoa kuvataan yst\u00e4vyyden ja yhteisty\u00f6n hengess\u00e4. My\u00f6s kritiikki\u00e4 supervallan toimia kohtaan esitet\u00e4\u00e4n, ja niist\u00e4 johtuva suomalaisten huoli tuodaan ilmi oppikirjaversiossa. Tekstien sis\u00e4inen moni\u00e4\u00e4nisyys johtuu osin monista kirjoittajista ja tekstin ty\u00f6st\u00e4misvaiheista. \\n\\n Tutkimuksesta selvi\u00e4\u00e4, ett\u00e4 oppimateriaalien muotoiluihin vaikuttivat oppikirjailijoiden lis\u00e4ksi useat muutkin tahot. Ty\u00f6ss\u00e4ni jaan n\u00e4m\u00e4 kuuteen eri tasoon toimintansa perusteella: suunnittelijat valmistelivat juridisen ja hallinnollisen pohjan oppimateriaaleille, muodostajat olivat mukana kirjoitusprosessissa, k\u00e4ytt\u00e4jiin lukeutuivat oppilaat ja opettajat. T\u00e4m\u00e4n ydinjoukon lis\u00e4ksi oppimateriaaleilla oli arvostelijoita ja taustavaikuttajia, kuten oppilaiden vanhemmat, poliitikot sek\u00e4 Suomi Neuvostoliitto-Seura ja Teiniliitto. Kansalliselta johtajatasolta historiakeskusteluun osallistuivat kansanedustajat, ministerit ja presidentti Kekkonen. Ulkomaisia vaikuttajia olivat neuvostoliittolaiset tutkijat, opetusalan edustajat ja poliittinen johto. \\n\\n Neuvostoliitto-kuvausten ja niiden muutosten taustalla olivat oppikirjailijoiden omien p\u00e4\u00e4t\u00f6sten sijaan usein muiden vaatimukset. K\u00e4ytt\u00e4jien ja arvostelijoiden ehdotusten lis\u00e4ksi kansallisilla johtajilla oli mielipiteens\u00e4 esitett\u00e4v\u00e4n\u00e4\u00e4n. Vaikka neuvostoliittolaisten kanssa tehtiin oppikirjayhteisty\u00f6t\u00e4, ehdottoman velvoittaviksi voidaan katsoa vain kouluhallituksen tarkastajien vaatimukset.", "faculty": "humanistinen", "charcount": 229418, "commonwords": [["historian", 273], ["suomen", 212], ["helsinki", 163], ["maailma", 123], ["neuvostoliiton", 120], ["1975", 118], ["ibid", 110], ["sirkka", 103], ["ahonen", 88], ["kouluhallituksen", 85], ["oppikirjojen", 76], ["ovat", 73], ["historia", 73], ["siis", 70], ["ollut", 69], ["1974", 69], ["perusosa", 65], ["kokeilumoniste", 63], ["olivat", 62], ["kh", 59]], "keywords": "", "unit": "Humanistinen tiedekunta, filosofian, historian, kulttuurin jataiteiden tutkimuksen laitos', 'University of Helsinki, Faculty of Arts, Department of Philosophy, History, Culture and Art Studies', 'Helsingfors universitet, Humanistiska fakulteten, institutionen f\u00f6r filosofi, historia, kultur- och konstforskning", "status": "master", "thesistype": "pro gradu-avhandlingar', 'pro gradu -tutkielmat', \"master's thesis", "pagecount": 133, "title": "Politiikka ja hallinto oppikirjamuutosten taustalla : Neuvostoliiton kuvaus Otavan 8. peruskoululuokan historian oppikirjoissa 1970-luvulla", "language": "fi", "author": "Ylinen-Luopa, Taru", "date": "2015", "distinctwords": 9719}
{"link": "http://hdl.handle.net/10138/166846", "subject": "Kalenterit', 'liturgia', 'Vatikaani', 'Pietarinkirkko', 'k\u00e4sikirjoitukset', 'stemmatologia', 'yleinen historia', 'General History', 'allm\u00e4n historia', 'kalenterit', 'liturgia', 'k\u00e4sikirjoitukset', 'pyhimykset', 'pyh\u00e4t (pyhimykset)', 'Kalenterit', 'liturgia', 'Vatikaani', 'Pietarinkirkko', 'k\u00e4sikirjoitukset', 'stemmatologia", "wordcount": 0, "major": "Yleinen historia", "abstract": "Tutkin pro gradu -tutkielmassani Rooman Pietarinkirkon 1300- ja 1400-lukujen liturgisia kalentereita. Euroopan kirjastoissa on tuhansia keskiaikaisia liturgisia kalentereita, useimmiten osana liturgisia k\u00e4sikirjoituksia, joita on hy\u00f6dynnetty historiantutkimuksessa vain marginaalisesti. Koska hierarkkinen kontrolli paikallisista pyhimyskulteista ja liturgisten k\u00e4sikirjoitusten tuotannosta oli 1500-luvun j\u00e4lkipuolelle heikkoa, heijastaa aineisto paikallisten yhteis\u00f6jen ja yksitt\u00e4isten uskovien n\u00e4kemyksi\u00e4 ja tarpeita. Kalentereiden pyhimysjuhlia k\u00e4ytet\u00e4\u00e4nkin usein paitsi paikallisten liturgioiden ja kulttien tutkimuksessa, my\u00f6s k\u00e4sikirjoitusten ajoittamisen ja paikantamisen keskeisen\u00e4 apuna. K\u00e4sikirjoitusten suuresta m\u00e4\u00e4r\u00e4st\u00e4 ja tutkimuskent\u00e4n hajanaisuudesta johtuen suuri osa keskiaikaisista liturgisista k\u00e4sikirjoituksista on kuitenkin edelleen heikosti katalogisoitua ja sitomatta ajalliseen ja paikalliseen kontekstiinsa. Lis\u00e4ksi aiemman tutkimuksen huomio on keskittynyt varhaisimpiin vuosisatoihin, vaikka ylivoimaisesti suurin osa s\u00e4ilyneest\u00e4 aineistosta on per\u00e4isin 1300- ja 1400-luvuilta. T\u00e4m\u00e4 pit\u00e4\u00e4 pakkansa my\u00f6s Pietarinkirkon, yhden latinalaisen kristikunnan t\u00e4rkeimm\u00e4n keskuksen, kohdalla.\\n\\nP\u00e4\u00e4tavoitteinani on identifioida yht\u00e4\u00e4lt\u00e4 Pietarinkirkon kirjastokokoelman k\u00e4sikirjoituksia, jotka on joko tuotettu tai muokattu kirkon k\u00e4ytt\u00f6\u00f6n; toisaalta pyhimysjuhlia, jotka erottavat sen kalenteritradition muusta aineistosta. Tutkimukseni edist\u00e4\u00e4 n\u00e4in sek\u00e4 Pietarinkirkon kokoelman tuntemusta \u2013 saattaen kirkon oman aineiston laajemman tutkimuskent\u00e4n tietoisuuteen \u2013 sek\u00e4 kartoittaa paikallisen pyhimyskultin erityispiirteit\u00e4, mik\u00e4 mahdollistaa jatkossa identifioitavien Pietarinkirkon kalentereiden kytkemisen asianmukaiseen kontekstiinsa. Tutkielma siis hy\u00f6dytt\u00e4\u00e4 kirkon k\u00e4sikirjoituksista ja pyhimyskultista kiinnostuneita tutkijoita mm. hagiografian, liturgian, paleografian, kodikologian sek\u00e4 materiaalisen kulttuurin, musiikin, miniatyyritaiteen ja keskiajan uskonel\u00e4m\u00e4n tutkimuksen saroilla.\\n\\nTutkimukseni lis\u00e4tavoitteet ovat metodologiset. Varhaisempaa tutkimusta vaivaa sek\u00e4 kapea l\u00e4hdepohja ett\u00e4 laaja-alaisten johtop\u00e4\u00e4t\u00f6sten tekeminen pieniin subjektiivisesti valittuihin yksityiskohtiin perustuen. Taustalla on viime k\u00e4dess\u00e4 inhimillisen tiedonk\u00e4sittelykapasiteetin ylittyminen laajan aineistomassan edess\u00e4: jo tutkielmaani varten transkriboimani 21 kalenterin aineisto k\u00e4sitt\u00e4\u00e4 5388 kalenterimerkint\u00e4\u00e4. Analyysin monipuolistamiseksi ja tehostamiseksi t\u00e4ydenn\u00e4n perinteist\u00e4 analyysia digitaalisin metodein. Koska aineistoani varten ei ole kehitetty omia digitaalisia ty\u00f6kaluja, etsin parhaita keinoja olemassa olevien digitaalisen stemmatologian metodien hy\u00f6dynt\u00e4miseksi. Analyysin luotettavuuden arvioimiseksi sovellan my\u00f6s yleistajuista matemaattista metodologiaa.\\n\\nTutkielmani tuloksena esit\u00e4n uusia paikannuksia Pietarinkirkon kirjastokokoelman liturgisille k\u00e4sikirjoituksille. Lis\u00e4ksi korjaan joitakin tutkimustraditiossa pitk\u00e4\u00e4n \u2013 jopa vuosisatoja \u2013 esitettyj\u00e4 virheellisi\u00e4 tulkintoja ja nostan esiin varhaisempia, tutkimustraditiosta syrj\u00e4\u00e4n j\u00e4\u00e4neit\u00e4 asianmukaisia paikannuksia. N\u00e4m\u00e4 sek\u00e4 kattava lista kirkon indikatiivisista liturgisista juhlista l\u00f6ytyv\u00e4t tutkielmani kahdesta liitteest\u00e4 tiivistetyss\u00e4 muodossa. Viimeksi mainittu lista edustaa sit\u00e4, mik\u00e4 tekee Pietarinkirkon juhlasyklist\u00e4 omalaatuisen ja tarjoaa ty\u00f6kalun jatkotutkimukselle esimerkiksi k\u00e4sikirjoitusten paikantamisen, liturgis-maantieteellisten yhteyksien ja yksitt\u00e4isten kulttien tutkimuksen saralla. Digitaalisten metodien avulla identifioin aineistostani paitsi Pietarinkirkon omat k\u00e4ytt\u00f6kalenterit, my\u00f6s joukon muita kalenteritraditioita. Jatkotutkimuksessa n\u00e4it\u00e4 on mahdollista joko hy\u00f6dynt\u00e4\u00e4 itsess\u00e4\u00e4n tai suhteuttaa ne osaksi Rooman vanhimman s\u00e4ilyneen ja suurimman kapitulaarisen kirjastokokoelman historiaa. Lis\u00e4ksi esit\u00e4n suuntaviivoja nykyisten digitaalisten ty\u00f6kalujen tehokkaaseen hy\u00f6dynt\u00e4miseen ja metodien potentiaaliin tulevan tutkimuksen kannalta.", "faculty": "humanistinen", "charcount": 0, "commonwords": [["pietarinkirkon", 8], ["tutkimuksen", 4], ["k\u00e4sikirjoitusten", 4], ["kirkon", 4], ["lis\u00e4ksi", 3], ["metodien", 3], ["kirjastokokoelman", 3], ["liturgisia", 3], ["kalentereiden", 2], ["esit\u00e4n", 2], ["tutkimuskent\u00e4n", 2], ["1300", 2], ["pyhimysjuhlia", 2], ["analyysin", 2], ["k\u00e4sikirjoituksista", 2], ["paikallisten", 2], ["kalentereita", 2], ["aineisto", 2], ["paikantamisen", 2], ["digitaalisten", 2]], "keywords": "", "unit": "Humanistinen tiedekunta, Filosofian, historian, kulttuurin ja taiteiden tutkimuksen laitos', 'University of Helsinki, Faculty of Arts, Department of Philosophy, History, Culture and Art Studies', 'Helsingfors universitet, Humanistiska fakulteten, Institutionen f\u00f6r filosofi, historia, kultur- och konstforskning", "status": "master", "thesistype": "pro gradu -tutkielmat', \"master's thesis\", 'pro gradu-avhandlingar", "pagecount": 0, "title": "St. Peter\u2019s calendars in the 14th and 15th centuries \u2013 Identifying saints venerated and manuscripts used at the Vatican Basilica combining traditional and digital methods", "language": "", "author": "Kaasik, Holger", "date": "2016", "distinctwords": 0}
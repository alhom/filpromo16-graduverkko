{"link": "http://hdl.handle.net/10138/159601", "subject": "arkeoastronomia', 'astroarkeologia', 'na\u0308yttelysuunnittelu', 'ja\u0308tinkirkot', 'Helsingin yliopistomuseo', 'Helsingin Observatorio', 'arkeologia', 'Archaeology', 'arkeologi', 'arkeoastronomia', 'arkeoastronomia', 'astroarkeologia', 'na\u0308yttelysuunnittelu', 'ja\u0308tinkirkot', 'Helsingin yliopistomuseo', 'Helsingin Observatorio", "wordcount": 0, "major": "Arkeologia", "abstract": "Tutkielmassa yhdisteta\u0308a\u0308n museologisia na\u0308kemyksia\u0308 arkeoastronomisiin tutkimustuloksiin ja -kohteisiin aihetta ka\u0308sitteleva\u0308a\u0308 na\u0308yttelya\u0308 silma\u0308lla\u0308 pita\u0308en. Astronomiset kohteet ja ilmio\u0308t eritella\u0308a\u0308n, seka\u0308 esiteta\u0308a\u0308n niihin edustavasti liittyvia\u0308 arkeoastronomisia muinaisja\u0308a\u0308nno\u0308ksia\u0308. Tutkimuksen tuloksena esiteta\u0308a\u0308n museona\u0308yttelyn puitteissa olevia mahdollisia toteutustapoja kullekin muinaisja\u0308a\u0308nno\u0308kselle, seka\u0308 arvioidaan na\u0308iden toteutustapojen onnistumista suhteessa museologian tarjoamaan ka\u0308sitykseen siita\u0308, millainen on hyva\u0308 na\u0308yttely.\\n\\nTutkielma on tehty yhteistyo\u0308ssa\u0308 Helsingin yliopistomuseon Observatorion kanssa, ja se on pohjustava tyo\u0308 Observatoriolla vuonna 2018 avattavalle arkeoastronomian na\u0308yttelylle. Na\u0308yttelytoteutusesimerkeissa\u0308 huomioidaan ka\u0308ytetta\u0308vissa\u0308 oleva tila ja esitta\u0308misva\u0308lineet, mutta suunnitelmat eiva\u0308t ole tiukasti resurssila\u0308hto\u0308isia\u0308, eika\u0308 kaikkia tarjotuista esimerkeista\u0308 oleteta toteutettavaksi Observatorion na\u0308yttelyssa\u0308. Tyo\u0308 on rajattu kiinteisiin muinaisja\u0308a\u0308nno\u0308ksiin, joiden osalta tarkastellaan astronomisia suuntauksia, eli rakenteista lo\u0308ydetta\u0308vissa\u0308 olevia suuntalinjoja kohti mahdollisia taivaankohteita ja -tapahtumia.\\n\\nHuomiota kiinniteta\u0308a\u0308n erityisesti siihen, missa\u0308 valossa arkeoastronomia tulee esitta\u0308a\u0308, ja miten Observatorio huomioi parhaiten kaikki potentiaaliset ka\u0308vija\u0308t na\u0308yttelyssa\u0308a\u0308n. Na\u0308yttelyn esitta\u0308misen keinoihin luetaan myo\u0308s virtuaalitodellisuuden mahdollisuudet, joiden soveltuvuutta arvioidaan relevantteihin kohteisiin. Tutkimusprosessin aikana tutkimuksen tekija\u0308 ja Observatorion johtaja seka\u0308 pa\u0308a\u0308opas tapasivat kahteen otteeseen, jotta na\u0308yttelyn aikataulusta ja suuntaviivoista saatiin sovittua.\\n\\nAstronomisista kohteista huomioidaan Aurinko, Kuu ja planeetat seka\u0308 ta\u0308hdet ja astronomiaan liittyva\u0308na\u0308 ilmio\u0308na\u0308 ilmansuunnat. Lisa\u0308ksi tehda\u0308a\u0308n jaottelu satunnaisten ja syklisten taivaantapahtumien va\u0308lille. Auringon osalta huomio kiinniteta\u0308a\u0308n erityisesti tasaus- ja seisauspa\u0308iviin, ja todetaan na\u0308iden ilmeinen merkitys ajanlaskulle. Na\u0308ihin liittyva\u0308na\u0308 arkeoastronomisena kohteena esitella\u0308a\u0308n ja\u0308tinkirkot, joiden tutkimushistoriaan ja oletettuihin funktioihin luodaan myo\u0308s katsaus. Ilmansuuntien kulttuurisesta merkityksesta\u0308 esiteta\u0308a\u0308n na\u0308yttelyssa\u0308 kerrottavaksi rautakautisen ruumishautauksen avulla.\\n\\nEsimerkkina\u0308 Kuun positioon korreloivasta muinaisja\u0308a\u0308nno\u0308ksesta\u0308 esitella\u0308a\u0308n Stonehenge, jonka tutkimushistoria ja arkeologian perusteella tunnettu rakennushistoria seka\u0308 mahdolliset lunaariset suuntaukset ka\u0308yda\u0308a\u0308n kursorisesti la\u0308pi. Planeettasuuntaukset na\u0308yttelykohteena ohitetaan niihin liittyva\u0308n epa\u0308varmuuden perusteella, mutta ta\u0308htiin korreloivat suuntaukset ka\u0308sitella\u0308a\u0308n kattavammin niihin liittyva\u0308sta\u0308 arkeoastronomian metodiikasta johtuen. Ta\u0308htisuuntauksista kertovaksi esimerkiksi esiteta\u0308a\u0308n faarao Khufun pyramidia Gizan tasangolla Egyptissa\u0308.\\n\\nTutkielmassa todetaan, etta\u0308 arkeoastronomia ansaitsee tulla esitetyksi na\u0308yttelyssa\u0308, ja luodaan ka\u0308yta\u0308nno\u0308llinen metodi na\u0308yttelytoteutusten onnistumisen arviointiin. Metodia sovelletaan arkeoastronomisiin kohteisiin, minka\u0308 perusteella esiteta\u0308a\u0308n useampia mahdollisia toteutustapoja, joiden onnistumista kolmella na\u0308yttelyn osa-alueella voidaan numeerisesti vertailla. Na\u0308ma\u0308 osa-alueet ovat informatiivisuus, pedagogisuus ja mielenkiintoisuus, joihin kategorioihin luetaan kuuluvaksi useimmat hyva\u0308a\u0308n na\u0308yttelyyn liittyva\u0308t toiveet ja odotukset.", "faculty": "humanistinen", "charcount": 0, "commonwords": [["esiteta\u0308a\u0308n", 5], ["seka\u0308", 5], ["joiden", 4], ["na\u0308yttelyssa\u0308", 3], ["niihin", 3], ["observatorion", 3], ["perusteella", 3], ["na\u0308yttelyn", 3], ["kohteisiin", 3], ["mahdollisia", 3], ["myo\u0308s", 2], ["erityisesti", 2], ["tyo\u0308", 2], ["arkeoastronomisiin", 2], ["arvioidaan", 2], ["osalta", 2], ["toteutustapoja", 2], ["luetaan", 2], ["huomioidaan", 2], ["tutkimuksen", 2]], "keywords": "", "unit": "Humanistinen tiedekunta, Filosofian, historian, kulttuurin ja taiteiden tutkimuksen laitos', 'University of Helsinki, Faculty of Arts, Department of Philosophy, History, Culture and Art Studies', 'Helsingfors universitet, Humanistiska fakulteten, Institutionen f\u00f6r filosofi, historia, kultur- och konstforskning", "status": "master", "thesistype": "pro gradu-avhandlingar', 'pro gradu -tutkielmat', \"master's thesis", "pagecount": 0, "title": "T\u00e4hdellist\u00e4 arkeologiaa - arkeoastronomiasta kertovan n\u00e4yttelyn suunnittelusta", "language": "", "author": "Bergman, Rauno", "date": "2015", "distinctwords": 0}
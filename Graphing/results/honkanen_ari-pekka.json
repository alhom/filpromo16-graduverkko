{"link": "http://hdl.handle.net/10138/153440", "subject": "Fysiikka", "wordcount": 0, "major": "fysiikka", "abstract": "R\u00f6ntgens\u00e4teily on monipuolinen modernin materiaalitieteen tutkimusmenetelm\u00e4, jolla voidaan tutkia aineen rakennetta makroskooppisesta kokoluokasta aina atomitasolle asti. Tunnetuimpia r\u00f6ntgens\u00e4teilyn sovelluksista ovat erilaiset kuvantamismenetelm\u00e4t, mutta s\u00e4teilykent\u00e4n kvantittuminen mahdollistaa my\u00f6s aineen viritystilojen ja siten sen rakenneosasten keskin\u00e4isten vuorovaikutusten tutkimisen. Diffraktio on yleisk\u00e4site ilmi\u00f6ille, joissa aaltoliike vaikuttaa taipuvan jonkin kohteen vaikutuksesta interferenssin vuoksi. R\u00f6ntgendiffraktiosta puhuttaessa tarkoitetaan yleens\u00e4 r\u00f6ntgens\u00e4teilyn diffraktiota j\u00e4rjestyneest\u00e4 aineesta. S\u00e4teilyn interferenssist\u00e4 johtuen r\u00f6ntgens\u00e4teilyn diffraktoituminen kiteest\u00e4 on mahdollista vain tietyill\u00e4 aallonpituuksien ja sirontakulmien yhdistelmill\u00e4. T\u00e4m\u00e4 mahdollistaa r\u00f6ntgens\u00e4teilyn monokromatisoinnin ja kohdistamisen esimerkiksi yhten\u00e4iskiteill\u00e4, mit\u00e4 voidaan hy\u00f6dynt\u00e4\u00e4 r\u00f6ntgenspektroskopiassa.\\n\\nNyky\u00e4\u00e4n parhaimman energian erotuskyvyn r\u00f6ntgenspektrometrit perustuvat r\u00f6ntgens\u00e4teilyn diffraktioon kiteist\u00e4. Kidespektrometri voidaan toteuttaa usealla eri tavalla, joista monet hy\u00f6dynt\u00e4v\u00e4t taivutettuja kiteit\u00e4. Er\u00e4s yleisesti k\u00e4ytetty kidespektrometrityyppi perustuu niin kutsuttuun Johannin geometriaan, miss\u00e4 tutkittava s\u00e4teily monokromatisoidaan ja kohdistetaan ilmaisimelle kidekiekolla, joka on taivutettu pallopinnalle. Vaikka Johannin geometria ei ole ideana uusi, pallotaivutettujen analysaattorien heijastusominaisuuksien teoreettinen ymm\u00e4rrys on ollut viime aikoihin asti puutteellista.\\n\\nT\u00e4ss\u00e4 opinn\u00e4ytety\u00f6ss\u00e4 johdetaan lineaarisesta lujuusopista l\u00e4htien analyyttinen lauseke pallotaivutetun kidekiekon venym\u00e4kent\u00e4lle ja k\u00e4ytet\u00e4\u00e4n sit\u00e4 yhdess\u00e4 dynaamisen diffraktioteorian kanssa analysaattorin r\u00f6ntgenheijastusominaisuuksien laskemiseksi. Teorian ennusteita verrataan kahdesta eri piianalysaattorityypist\u00e4 kokeellisesti m\u00e4\u00e4ritettyihin heijastusk\u00e4yriin. Ennustettujen ominaisuuksien todettiin vastaavan mittaustuloksia erinomaisesti. Teorian lis\u00e4ksi ty\u00f6ss\u00e4 esitell\u00e4\u00e4n siihen pohjautuva, r\u00f6ntgenilmaisimen paikkaherkkyytt\u00e4 hy\u00f6dynt\u00e4v\u00e4 mittausmenetelm\u00e4, jolla on mahdollista parantaa kidespektrometrin energian erotuskyky\u00e4 menett\u00e4m\u00e4tt\u00e4 kuitenkaan n\u00e4ytteest\u00e4 sironnutta s\u00e4teily\u00e4. Menetelm\u00e4n toimivuutta on havainnollistettu sek\u00e4 simuloidulla ett\u00e4 mitatulla r\u00f6ntgenspektridatalla, miss\u00e4 kummassakin tapauksessa saavutettiin tekij\u00e4n kaksi parannus energian erotuskyvyss\u00e4. Teoria ja mittausmenetelm\u00e4 on julkaistu alan vertaisarvioidussa lehdess\u00e4 artikkeleissa [J. Synchrotron Radiat. 21:104\u2013110, 2014] ja [J. Synchrotron Radiat. 21:762\u2013767, 2014].', 'Vain tiivistelm\u00e4. Opinn\u00e4ytteiden arkistokappaleet ovat luettavissa Helsingin yliopiston kirjastossa. Hae HELKA-tietokannasta (http://www.helsinki.fi/helka/index.htm).', 'Abstract only. The paper copy of the whole thesis is available for reading room use at the Helsinki University Library. Search HELKA online catalog (http://www.helsinki.fi/helka/index.htm).', 'Endast avhandlingens sammandrag. Pappersexemplaret av hela avhandlingen finns f\u00f6r l\u00e4sesalsbruk i Helsingfors universitets bibliotek. S\u00f6k i HELKA-databasen (http://www.helsinki.fi/helka/index.htm).", "faculty": "matlu", "charcount": 0, "commonwords": [["r\u00f6ntgens\u00e4teilyn", 5], ["voidaan", 3], ["the", 3], ["energian", 3], ["mittausmenetelm\u00e4", 2], ["miss\u00e4", 2], ["aineen", 2], ["ovat", 2], ["2014", 2], ["synchrotron", 2], ["httpwwwhelsinkifihelkaindexhtm", 2], ["teorian", 2], ["jolla", 2], ["radiat", 2], ["johannin", 2], ["mahdollista", 2], ["asti", 2], ["mahdollistaa", 2], ["johtuen", 1], ["diffraktioon", 1]], "keywords": "", "unit": "Matemaattis-luonnontieteellinen tiedekunta, Fysiikan laitos", "status": "master", "thesistype": "Pro gradu -ty\u00f6", "pagecount": 0, "title": "Pallotaivutettujen kideanalysaattorien r\u00f6ntgendiffraktio-ominaisuudet", "language": "fi", "author": "Honkanen, Ari-Pekka", "date": "2015-02-18", "distinctwords": 0}
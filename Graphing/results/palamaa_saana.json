{"link": "http://hdl.handle.net/10138/161588", "subject": "Kaupunkihistoria', 'kaupunkikulttuuri', 'keskiluokka', 'kirjeenvaihtajat', 'matkakertomukset', 'sanomalehdet', 'P\u00e4iv\u00e4lehti', 'nuorsuomalaiset', 'yleinen historia', 'General History', 'allm\u00e4n historia', 'Kaupunkihistoria', 'kaupunkikulttuuri', 'keskiluokka', 'kirjeenvaihtajat', 'matkakertomukset', 'sanomalehdet', 'P\u00e4iv\u00e4lehti', 'nuorsuomalaiset", "wordcount": 0, "major": "Yleinen historia", "abstract": "Tutkimuksessa tarkastelen suomenkielisen sivistyneist\u00f6n kaupunkikuvan ja kaupunkilaisuuden rakentumista 1800-luvun lopussa P\u00e4iv\u00e4lehdess\u00e4 julkaistuissa ulkomaankirjeiss\u00e4. Taustana tutkimukselle on Helsingin kasvu ja kehitys vuosisadan vaihteessa suurkaupungiksi niin ilmeelt\u00e4\u00e4n kuin v\u00e4kiluvultaan sek\u00e4 suomalaisessa puolueessa tapahtunut jakautuminen, jossa uusi nuori sukupolvi haastoi puolueen vanhat toimijat ja vaati suomalaisuuden kehitt\u00e4mist\u00e4 ulkomaalaisilla aineksilla ja malleilla. Selvit\u00e4n, millaista kaupunkikuvausta P\u00e4iv\u00e4lehden ulkomaankirjeiss\u00e4 on, kuinka kirjeenvaihtajat kommentoivat n\u00e4kem\u00e4\u00e4ns\u00e4 ja kokemaansa sek\u00e4 mink\u00e4laisia tulkintoja kaupungista ja kaupunkilaisuudesta, modernista ja urbaanista kirjeet rakentavat. Lis\u00e4ksi tarkastelen, mitk\u00e4 olivat ne maat ja kaupungit, joista P\u00e4iv\u00e4lehteen kirjoitettiin, keit\u00e4 kirjeenvaihtajat olivat ja mink\u00e4laiseksi he itse n\u00e4kiv\u00e4t roolinsa tulkintojen v\u00e4litt\u00e4j\u00e4n\u00e4. P\u00e4\u00e4paino tutkimuksessa on kvalitatiivisella analyysilla, mutta lis\u00e4apuna k\u00e4yt\u00e4n kvantitatiivisia menetelmi\u00e4. Metodologisesti hy\u00f6dynn\u00e4n lehdist\u00f6tutkimuksen ja vertailevan tutkimuksen metodeja sek\u00e4 diskurssianalyysia.\\n\\nP\u00e4iv\u00e4lehdess\u00e4 julkaistiin vuosina 1889\u20131894 yhteens\u00e4 195 ulkomaankirjett\u00e4 28 kirjeenvaihtajalta. Ulkomaan muodostivat ennen kaikkea Pariisi, Berliini, Tukholma, K\u00f6\u00f6penhamina ja Pietari, joista etsittiin nuorelle kansakunnalle malleja ja vastamalleja. Kirjeenvaihtajat matkasivat eurooppalaisiin kaupunkeihin kukin omista syist\u00e4\u00e4n ja l\u00e4ht\u00f6kohdistaan, ja P\u00e4iv\u00e4lehdelle l\u00e4hetetyt kirjeet olivat kirjoittajilleen mahdollisuus sek\u00e4 avustaa kannattamaansa lehte\u00e4 ett\u00e4 ansaita lis\u00e4tuloja. Roolikseen kirjeenvaihtajat n\u00e4kiv\u00e4t toimimisen puolueettomana tarkkailijana, jolla kuitenkin oli syv\u00e4llinen ymm\u00e4rrys kohdemaansa el\u00e4m\u00e4st\u00e4 ja tavoista. Kirjeenvaihtaja oli reportteri, joka meni sinne minne lukijat eiv\u00e4t p\u00e4\u00e4sseet ja v\u00e4litti kokemaansa ja n\u00e4kem\u00e4\u00e4ns\u00e4. Suhtautumisessa ulkomaihin oli kirjeenvaihtajien v\u00e4lill\u00e4 persoonallisuuseroja, jotka olen tutkimuksessa huomioinut ja tuonut esiin vertailemalla kirjeenvaihtajia ja heid\u00e4n mielipiteit\u00e4\u00e4n kesken\u00e4\u00e4n. \\n\\nKaupungin ja kaupunkilaisuuden laadullisen analyysin olen jakanut ulkomaankirjeiden sis\u00e4lt\u00f6jen pohjalta viiteen teemaan: liike ja v\u00e4kijoukko, kaupunkitila ja kaupunkisuunnittelu, keskiluokkainen kaupunkikulttuuri ja toivekuvat, kaupungin lika sek\u00e4 koti-ik\u00e4v\u00e4 ja paluu ulkomailta takaisin. Aiempaa tutkimusta suomenkielisen sivistyneist\u00f6n kaupunkikuvasta ja kaupunkilaisuuden rakentamisesta on saatavilla niukasta, sill\u00e4 fennomania ja sen kannattajat on n\u00e4hty l\u00e4hes pelk\u00e4st\u00e4\u00e4n agraarin kuvaston kautta. Kuvaston keski\u00f6ss\u00e4 on ollut mets\u00e4, j\u00e4rvi ja kukkula sek\u00e4 omin k\u00e4sin pellon raivaava, liinatukkainen talonpoika. Tutkimuksessani osoitan, ett\u00e4 maalaismaiseman ja talonpojan rinnalla P\u00e4iv\u00e4lehti kirjeenvaihtajiensa v\u00e4lityksell\u00e4 loi yhteist\u00e4 diskurssia my\u00f6s urbaanista ja modernista. Kaupunki ja kaupunkilaisuus eiv\u00e4t j\u00e4\u00e4neet p\u00e4iv\u00e4lehtel\u00e4isille vieraaksi, ja suhtautuminen niihin sis\u00e4lsi sek\u00e4 positiivisia ett\u00e4 negatiivisia s\u00e4vyj\u00e4.", "faculty": "humanistinen", "charcount": 0, "commonwords": [["kirjeenvaihtajat", 4], ["tutkimuksessa", 3], ["olivat", 3], ["kaupunkilaisuuden", 3], ["ulkomaankirjeiss\u00e4", 3], ["n\u00e4kem\u00e4\u00e4ns\u00e4", 2], ["kaupunkilaisuus", 2], ["1889\u20131894", 2], ["sivistyneist\u00f6n", 2], ["modernista", 2], ["suomenkielisen", 2], ["kaupunki", 2], ["kokemaansa", 2], ["p\u00e4iv\u00e4lehden", 2], ["olen", 2], ["kuvaston", 2], ["tarkastelen", 2], ["joista", 2], ["n\u00e4kiv\u00e4t", 2], ["eiv\u00e4t", 2]], "keywords": "", "unit": "Humanistinen tiedekunta, Filosofian, historian, kulttuurin ja taiteiden tutkimuksen laitos', 'University of Helsinki, Faculty of Arts, Department of Philosophy, History, Culture and Art Studies', 'Helsingfors universitet, Humanistiska fakulteten, Institutionen f\u00f6r filosofi, historia, kultur- och konstforskning", "status": "master", "thesistype": "pro gradu -tutkielmat', \"master's thesis\", 'pro gradu-avhandlingar", "pagecount": 0, "title": "\u201dIhmisi\u00e4 vilisi kihisev\u00e4n\u00e4 virtana\u201d: Kaupunki ja kaupunkilaisuus P\u00e4iv\u00e4lehden ulkomaankirjeiss\u00e4 1889\u20131894", "language": "", "author": "Palamaa, Saana", "date": "2016", "distinctwords": 0}
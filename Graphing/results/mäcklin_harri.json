{"link": "http://hdl.handle.net/10138/42381", "subject": "", "wordcount": 37895, "major": "Estetiikka", "abstract": "Tarkastelen tutkielmassani saksalaisfilosofi Martin Heideggerin (1889 1976) taidefilosofian ja metafilosofian suhdetta h\u00e4nen my\u00f6h\u00e4iskautensa (n. 1935 1976) yleiseen filosofiseen projektiin. Keskityn erityisesti Heideggerin esitt\u00e4m\u00e4\u00e4n kritiikkiin modernia l\u00e4nsimaista kulttuuria kohtaan ja tarkastelen h\u00e4nen k\u00e4sityksi\u00e4\u00e4n runouden ja ajattelun roolista nykyisen maailmantilan ongelmien ratkaisussa. \\n\\nHeideggerin my\u00f6h\u00e4istuotannon keskeinen v\u00e4ite on, ett\u00e4 moderni teknis-tieteellinen maailmankuva on johtamassa l\u00e4nsimaita laajamittaiseen eksistentiaaliseen kriisiin, jossa ihminen on vaarassa kadottaa kosketuksen omaan olemukseensa ja elinymp\u00e4rist\u00f6\u00f6ns\u00e4. H\u00e4nen my\u00f6h\u00e4istuotantonsa voidaan n\u00e4hd\u00e4 pyrkimyksen\u00e4 valmistella historiallista muutosta, l\u00e4nsimaiden historian  toista alkua , jossa ihmisen paikka maailmassa hahmotetaan uudella tavalla. Heidegger antaa ajattelulle ja runoudelle   jolla h\u00e4n tarkoittaa karkeasti ottaen taidetta ylip\u00e4\u00e4t\u00e4\u00e4n   avainaseman t\u00e4ss\u00e4 muutoksessa. \\n\\nHeideggerin k\u00e4sityksen mukaan runouden ja ajattelun pelastava voima on siin\u00e4, ett\u00e4 molemmat haastavat sek\u00e4 arkiajattelun ett\u00e4 tieteen yksipuoliset, asioiden hallitsemiseen t\u00e4ht\u00e4\u00e4v\u00e4t tavat tulkita maailmaa ja paljastavat olemisen mielekkyyden syntyprosessin kaikessa hallitsemattomassa monimutkaisuudessaan. Ne luovat mahdollisuuden ymm\u00e4rt\u00e4\u00e4 ihmisen olemusta ja sen suhdetta olemisen tapahtumiseen tavalla, jossa ihminen k\u00e4sitet\u00e4\u00e4n  olemisen paimenena  eik\u00e4 sen herrana. Samalla ne saavat ihmisen ymm\u00e4rt\u00e4m\u00e4\u00e4n vapautensa ja vastuunsa p\u00e4\u00e4tt\u00e4\u00e4 omasta tulevaisuudestaan. N\u00e4in ne muuttuvat parhaimmillaan historiaa ohjaaviksi voimiksi. \\n\\nTutkielma koostuu johdantoluvun ja loppup\u00e4\u00e4telmien lis\u00e4ksi kolmesta p\u00e4\u00e4luvusta. Luvussa 1 tarkastelen Heideggerin v\u00e4itteit\u00e4 l\u00e4nsimaiden kriisin historiallisista juurista ja pahimmista uhkakuvista. Luvussa 2 siirryn esittelem\u00e4\u00e4n Heideggerin my\u00f6h\u00e4istuotannon postmetafyysist\u00e4 tapahtumaontologiaa, jossa h\u00e4n hahmottelee uudenlaista, ihmisen rajallisuutta korostavaa ihmiskuvaa. T\u00e4m\u00e4 ontologia toimii taustana my\u00f6s Heideggerin k\u00e4sityksille runouden ja ajattelun tapahtumaluonteesta, joita k\u00e4sittelen luvussa 3. Selit\u00e4n t\u00e4ss\u00e4 luvussa, mit\u00e4 Heidegger tarkoittaa runoudella ja ajattelulla, sek\u00e4 pyrin liitt\u00e4m\u00e4\u00e4n n\u00e4m\u00e4 taideteoreettiset ja metafilosofiset ajatukset osaksi Heideggerin laajempaa eksistenssiteoriaa. Samalla esittelen Heideggerin k\u00e4sityksi\u00e4 taiteen ja filosofian merkityksest\u00e4 osana inhimillist\u00e4 todellisuutta.", "faculty": "humanistinen", "charcount": 268716, "commonwords": [["der", 366], ["heideggerin", 348], ["die", 333], ["ga", 300], ["heidegger", 298], ["das", 297], ["olemisen", 274], ["des", 221], ["in", 182], ["und", 177], ["ist", 172], ["ajattelun", 158], ["ihmisen", 125], ["h\u00e4nen", 114], ["siis", 108], ["ajattelu", 107], ["jossa", 103], ["ole", 98], ["kielen", 87], ["kuten", 83]], "keywords": "", "unit": "Humanistinen tiedekunta, filosofian, historian, kulttuurin jataiteiden tutkimuksen laitos', 'University of Helsinki, Faculty of Arts, Department of Philosophy, History, Culture and Art Studies', 'Helsingfors universitet, Humanistiska fakulteten, institutionen f\u00f6r filosofi, historia, kultur- och konstforskning", "status": "master", "thesistype": "pro gradu-avhandlingar', 'pro gradu -tutkielmat', \"master's thesis", "pagecount": 119, "title": "Olemisen talon vartijat : Runous, ajattelu ja l\u00e4nsimaiden kriisi Martin Heideggerin my\u00f6h\u00e4istuotannossa", "language": "fi", "author": "M\u00e4cklin, Harri", "date": "2013", "distinctwords": 10942}
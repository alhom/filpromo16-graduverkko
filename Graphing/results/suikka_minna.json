{"link": "http://hdl.handle.net/10138/40046", "subject": "", "wordcount": 22034, "major": "Yleinen kirjallisuutiede", "abstract": "Tarkastelen pro gradu -tutkielmassani kansallisuutta kansakuntaistuvan kulttuurin kansallista identiteetti\u00e4 j\u00e4sent\u00e4v\u00e4n\u00e4 nationalismin identifikaatiomekanismina. Tutkimukseni kohteina ovat Henryk Sienkiewiczin saksalaisen ritarikunnan ja Puola-Liettuan v\u00e4lisest\u00e4 Grunwaldin taistelusta kertova historiallinen romaani Krzy\u017cacy ja Karel Hynek M\u00e1chan kuningas V\u00e1clav IV:n hallintokaudelle sijoittuva historiallinen kertomus K\u0159ivoklad. \\n\\nAnalysoin teoksia nationalismintutkimuksen ja imagologisen kirjallisuudentutkimuksen viitekehyksess\u00e4. Asetelma kytkeytyy samalla my\u00f6s historiakulttuurin ja historiallisen romaanin tutkimuskenttiin. Imagologian kautta p\u00e4\u00e4sen tarkastelemaan Krzy\u017cacyn ja K\u0159ivokladin kuvaamia kansallisten ja etnisten ryhmittymien representaatioita   ennen kaikkea stereotypioita ja niiden v\u00e4list\u00e4 keskin\u00e4isdynamiikkaa. Tutkijoiden kuten Miroslav Hrochin, Eric Hobsbawmin, Benedict Andersonin ja Anthony D. Smithin kirjoitusten kautta vastaan kysymykseen, mill\u00e4 tavoin n\u00e4m\u00e4 representaatiot osallistuvat kansakunnan kuvitteluun. \\n\\nKrzy\u017cacy representoi kansallisuuksia vahvojen kansallisten stereotypioiden kautta, mutta K\u0159ivokladin keskuskertomuksesta stereotypiat   ja ylip\u00e4\u00e4t\u00e4\u00e4n etniset suhteet   puuttuvat. Sienkiewicz hy\u00f6dynt\u00e4\u00e4 Krzy\u017cacyssa taitavasti protonationalismin ja esimodernien etnisten siteiden perint\u00f6\u00e4 kansallisen identiteetin rakennusaineena: puolalainen identiteetti syntyy kokonaisuudessaan erontekoina saksalaisuteen sek\u00e4 sarmatistisista stereotypioista ja messianistisesta johdatuksesta rakentuvana suurvaltaidentiteettin\u00e4. \\n\\nM\u00e1chan suhde kansalliseen menneisyyteen on ennemminkin, ett\u00e4 ontto kansallisuuden kategoria korvataan feodaaliyhteiskunnan arkkityyppisill\u00e4 rooleilla, jotka nousevat sek\u00e4 kansakunnan vertauskuvaksi ett\u00e4 universaaliksi kuvauksesta yksil\u00f6n olemassaolon ontologisista ristiriidoista. K\u0159ivokladissa ainoat imagologiset yksik\u00f6t ja viittaukset etnisiin ominaisuuksiin l\u00f6ytyv\u00e4t vasta j\u00e4lkisanoista, joissa saksankielinen juutalainen hahmo katsoo t ekkil\u00e4isyytt\u00e4 ulkoap\u00e4in. T\u00e4ll\u00e4 M\u00e1cha osoittaa metafiktiivisesti menneisyyteen kohdistuvat nationalistiset paineet kuin kulttuuripessimistisen\u00e4 aikalais\u00e4\u00e4nen\u00e4, joka ei usko kansallisen projektin lupauksiin. \\n\\nKrzy\u017cacyssa kansallinen identiteetti rakentuu erityisesti stereotypioiden varaan   sen sijaan K\u0159ivokladissa on keskeisemp\u00e4\u00e4 ennemminkin identiteetin sahalaitaisuus ja jatkuvassa muutoksen tilassa oleminen. T\u00e4m\u00e4 ero viestii siit\u00e4, miten Sienkiewiczin ajan puolalaiset k\u00e4viv\u00e4t ankaraa kamppailua oman kulttuurin ja identiteetin s\u00e4ilytt\u00e4misest\u00e4, kun taas M\u00e1chan ajan t ekkil\u00e4isill\u00e4 ei ollut k\u00e4siss\u00e4\u00e4n mielikuvaa yht\u00e4 vaivattomasti poliittisesti m\u00e4\u00e4ritelt\u00e4v\u00e4st\u00e4 kansakunnasta. Nationalismin identifikaatiomekanismina kansallisuuden teht\u00e4v\u00e4n\u00e4 on antaa piirteet kansakuntaan samastettavalle yhteenkuuluvuuden tunteelle. Kansallinen identiteetti voi olla yht\u00e4 lailla sienkienwiczil\u00e4isitt\u00e4in stereotypiamaisen kaksiulotteinen tai m\u00e1chalaisittain prismamaisen monipirstalainen ja tyhj\u00e4sisustainen.", "faculty": "humanistinen", "charcount": 179712, "commonwords": [["je", 104], ["sienkiewicz", 99], ["k\u0159ivokladin", 88], ["nationalismin", 86], ["m\u00e1cha", 85], ["sienkiewiczin", 80], ["ovat", 80], ["m\u00e1chan", 71], ["kansallisen", 70], ["kansakunnan", 60], ["puolalaisen", 52], ["k\u0159ivoklad", 50], ["krzy\u017cacyssa", 50], ["ole", 50], ["na", 49], ["identiteetin", 49], ["sill\u00e4", 48], ["esimerkiksi", 46], ["miten", 46], ["n\u00e1rodn\u00ed", 46]], "keywords": "", "unit": "Humanistinen tiedekunta, filosofian, historian, kulttuurin jataiteiden tutkimuksen laitos, Yleinen kirjallisuustiede', 'University of Helsinki, Faculty of Arts, Department of Philosophy, History, Culture and Art Studies', 'Helsingfors universitet, Humanistiska fakulteten, institutionen f\u00f6r filosofi, historia, kultur- och konstforskning", "status": "master", "thesistype": "pro gradu-avhandlingar', 'pro gradu -tutkielmat', \"master's thesis", "pagecount": 102, "title": "Kansallisuus nationalismin identifikaatiomekanismina Henryk Sienkiewiczin teoksessa Krzy\u017cacy ja Karel Hynek M\u00e1chan teoksessa K\u0159ivoklad", "language": "fi", "author": "Suikka, Minna", "date": "2013", "distinctwords": 9619}
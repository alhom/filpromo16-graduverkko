{"link": "http://hdl.handle.net/10138/158019", "subject": "", "wordcount": 20566, "major": "Estetiikka", "abstract": "Pro gradu -tutkielmani tarkoitus on l\u00f6yt\u00e4\u00e4 suuntaviivoja pragmatistisen estetiikan teoriasta kaupallisten toimintojen arvottamiseen. Erilaisten tavoitteiden arvottaminen on l\u00e4ht\u00f6kohta p\u00e4\u00e4tett\u00e4ess\u00e4, mit\u00e4 tulisi saada aikaan, jotta kehitys kohti parempaa on mahdollista. Tutkielmani on n\u00e4in melioristinen: tavoitteeni on l\u00f6yt\u00e4\u00e4 ihmisen arkiel\u00e4m\u00e4\u00e4 parantavien ty\u00f6kalujen ja menetelmien l\u00e4ht\u00f6kohtia. \\n\\nTutkin kaupallisia toimintoja pragmatistisen estetiikan ty\u00f6kalujen avulla. Teen ty\u00f6n asettamalla k\u00e4yt\u00e4nn\u00f6n kaupallisen toiminnan vuoropuheluun pragmatistisen estetiikan teorioiden ja maailmankuvan kanssa. Tutkielmani k\u00e4sittelee n\u00e4in kaupallisuutta yhten\u00e4 arjen estetiikan ilmi\u00f6n\u00e4. Ty\u00f6ni on soveltavaa estetiikka, jossa valitun l\u00e4ht\u00f6kohdan avulla etsin uusia n\u00e4k\u00f6kulmia kaupallisen toiminnan tutkimiseen. Toiminnan tutkimiselle yleens\u00e4 on laajaa tarvetta. Ihmisen oleminen k\u00e4sitet\u00e4\u00e4n yh\u00e4 enemm\u00e4n vuorovaikutuksena oman ymp\u00e4rist\u00f6ns\u00e4 kanssa, joten ihmisen el\u00e4m\u00e4n prosesseja tulee my\u00f6s tutkia toiminnan l\u00e4ht\u00f6kohdista. \\n\\nValitsen ty\u00f6h\u00f6ni toiminnan arvottamisen l\u00e4ht\u00f6kohdaksi John Deweyn teorian mukaiset m\u00e4\u00e4ritelm\u00e4t vuorovaikutuksesta ja esteettisest\u00e4 kokemuksesta. Teoksissaan Art as Experience (1934) sek\u00e4 Pyrkimys varmuuteen. Tutkimus tiedon ja toiminnan suhteesta (1929) Dewey esitt\u00e4\u00e4 ihmisen el\u00e4m\u00e4n rakentuvan jatkuvasta vuorovaikutuksesta oman ymp\u00e4rist\u00f6ns\u00e4 kanssa. T\u00e4st\u00e4 vuorovaikutuksesta muodostuu perusta esteettiselle kokemukselle sek\u00e4 arvon muodostukselle. Tutkin vuorovaikutuksesta muodostuvan esteettisen kokemuksen rakentumista sek\u00e4 sit\u00e4, miten niist\u00e4 johdetaan arvokasta toimintaa juuri kaupallisissa toiminnoissa. \\n\\nKaupallisuuden merkitys osoittautuu ty\u00f6ni edetess\u00e4 haasteelliseksi. Termin selvent\u00e4minen tuo esille, ett\u00e4 kyse on kokonaisvaltaisesta ihmisen arjen estetiikkaan liittyv\u00e4st\u00e4 ilmi\u00f6st\u00e4. L\u00f6yd\u00e4n Deweyn ajatteluun perustuen selityksi\u00e4 ja hy\u00f6dyllisi\u00e4 termej\u00e4 kaupallisuuden ilmi\u00f6lle. T\u00e4t\u00e4 kautta esimerkiksi toiminnan mittaamisen merkitys osoittautuu oleelliseksi. Mittaaminen tulee k\u00e4sitt\u00e4\u00e4 taitona, jolla voimme muuttaa ajatteluamme kohti haluttua arvoa eli kyseess\u00e4 on ajattelun opettelu eik\u00e4 niink\u00e4\u00e4n keino l\u00f6yt\u00e4\u00e4 lopullinen totuus. \\n\\nKaupallisien toimintojen avulla voidaan rakentaa esteettisi\u00e4 kokemuksia erilaisten tavoitteiden mukaisesti. Pragmatistisen estetiikan mukaan rytmi, energia ja toiminnan aiheuttama muutos ja sopiva s\u00e4r\u00f6 ovat niit\u00e4 tekij\u00f6it\u00e4, joita esteettisesti arvokkaasta toiminnasta l\u00f6ytyy. N\u00e4it\u00e4 tekij\u00f6it\u00e4 tulee aktiivisesti havaita ja rakentaa k\u00e4sill\u00e4 oleviin kaupallisiin toimintoihin. Tekij\u00e4t mahdollistavat hyv\u00e4n ja kauniin toiminnan pragmatistisen estetiikan mukaisesti. Toimintaa tulee my\u00f6s voida mitata ottamalla n\u00e4m\u00e4 tekij\u00e4t huomioon. Ty\u00f6ni tuo esille abstraktien tekij\u00f6iden mittaamisen haasteellisuuden. Mittaamista ei kuitenkaan tule j\u00e4tt\u00e4\u00e4 tekem\u00e4tt\u00e4, koska kyseess\u00e4 on taito, joka opettaa meit\u00e4 v\u00e4hitellen l\u00f6yt\u00e4m\u00e4\u00e4n ajattelun kehittyess\u00e4 yh\u00e4 parempia menetelmi\u00e4 toiminnan k\u00e4sittelemiseen. Toiminnallisen maailman hahmottaminen yh\u00e4 paremmin vaatii uudenlaisen ajattelun opettelua.", "faculty": "humanistinen", "charcount": 157215, "commonwords": [["toiminnan", 129], ["ihmisen", 114], ["ovat", 112], ["kautta", 102], ["ole", 94], ["voidaan", 90], ["dewey", 83], ["esimerkiksi", 77], ["estetiikan", 68], ["mittaamisen", 67], ["el\u00e4m\u00e4n", 65], ["deweyn", 64], ["avulla", 63], ["voimme", 58], ["kaupallisuuden", 57], ["k\u00e4yt\u00e4nn\u00f6ss\u00e4", 57], ["maailman", 56], ["eli", 56], ["taiteen", 55], ["juuri", 54]], "keywords": "arjen estetiikka, arvottaminen, esteettinen kokemus, estetisoituminen, kaupallisuus, pragmatismi, prosessi, ", "unit": "Humanistinen tiedekunta, filosofian, historian, kulttuurin jataiteiden tutkimuksen laitos, Estetiikka', 'University of Helsinki, Faculty of Arts, Department of Philosophy, History, Culture and Art Studies', 'Helsingfors universitet, Humanistiska fakulteten, institutionen f\u00f6r filosofi, historia, kultur- och konstforskning", "status": "master", "thesistype": "pro gradu-avhandlingar', 'pro gradu -tutkielmat', \"master's thesis", "pagecount": 83, "title": "Pragmatistinen estetiikka kaupallisten toimintojen arvottajana", "language": "fi", "author": "Parkkonen, Tanja", "date": "2015", "distinctwords": 6456}
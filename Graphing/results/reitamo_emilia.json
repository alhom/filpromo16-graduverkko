{"link": "http://hdl.handle.net/10138/161850", "subject": "internordisk kommunikation', 'interaktion', 'andraspr\u00e5kstalare', 'reparation', 'pohjoismaiset kielet, ruotsi toisena kotimaisena kielen\u00e4', 'Scandinavian Languages (Second Domestic Language)', 'Nordiska spr\u00e5k, svenska som andra inhemska spr\u00e5k', 'internordisk kommunikation', 'interaktion', 'andraspr\u00e5kstalare', 'reparation", "wordcount": 23294, "major": "Pohjoismaiset kielet (toisen kotimaisen kielen linja)", "abstract": "Tutkielmani k\u00e4sittelee toisen aloittamia korjausjaksoja kymmeness\u00e4 tanskalais-ruotsalaisessa keskustelussa, joiden kaikki osallistujat ovat pohjoismaalaisia ja puhuvat tanskaa tai ruotsia toisena kielen\u00e4\u00e4n. Tutkimuksen tarkoituksena on selvitt\u00e4\u00e4, mink\u00e4laisiin keskustelussa syntyviin ongelmakohtiin informanttini interaktiivisesti reagoivat, miten korjausjaksot aloitetaan ja miten ongelmat ratkaistaan. Toinen tavoite on selvitt\u00e4\u00e4, onko toimiva kommunikaatio skandinaavisilla naapurikielill\u00e4 (englannin asemesta) ylip\u00e4\u00e4t\u00e4\u00e4n mahdollinen vaihtoehto suomalaisille, islantilaisille, f\u00e4rsaarelaisille ja gr\u00f6nlantilaisille.\\n\\nRuotsi ja tanska ovat l\u00e4heisi\u00e4 sukukieli\u00e4 ja kesken\u00e4\u00e4n ymm\u00e4rrett\u00e4vi\u00e4. Naapurikielinen keskustelu ei kuitenkaan ole t\u00e4ysin ongelmatonta, sill\u00e4 kieliss\u00e4 on eroja foneettisella, prosodisella ja foneemitasolla sek\u00e4 sanastossa. Useat tutkijat, mm. Delsing ja \u00c5kesson (2005) ovat todenneet suurimpien ongelmien yhteispohjoismaisessa vuorovaikutuksessa olevan juuri ruotsin ja tanskan v\u00e4lill\u00e4. Suomalaiset oppivat koulussa ruotsia, islantilaiset, gr\u00f6nlantilaiset ja f\u00e4rsaarelaiset harvoin poikkeuksin tanskaa.\\n\\nTeoriaosuudessa esittelen yhteispohjoismaisen kommunikoinnin tutkimusta sek\u00e4 yleisell\u00e4 tasolla ett\u00e4 tanskalais-ruotsalaisen kommunikoinnin n\u00e4k\u00f6kulmasta. Lis\u00e4ksi nostan esiin toisen kielen oppimisen tutkimuksen erilaisia suuntauksia, vuorovaikutuksen k\u00e4ytt\u00e4mist\u00e4 oppimistilanteissa sek\u00e4 kommunikointistrategioita ja keskustelutilanteen erilaisten roolien yll\u00e4pit\u00e4mist\u00e4. Korjauksella tarkoitetaan keskustelunanalyysiss\u00e4 erilaisia tapoja k\u00e4sitell\u00e4 puhumiseen, kuulemiseen ja ymm\u00e4rt\u00e4miseen liittyvi\u00e4 ongelmia. Vuorovaikutustilanteessa osallistujien yhteisen\u00e4 tavoitteena on intersubjektiivisuus eli keskin\u00e4inen ymm\u00e4rrys, ja keskustelussa syntyvi\u00e4 ongelmia ratkotaan korjausj\u00e4sennyksen keinoin. Korjausjakso koostuu ongelmavuorosta, korjausaloitteesta ja korjauksesta, jonka tekee joko ongelmavuoron puhuja (itsekorjaus) tai joku muu (toisen korjaus). K\u00e4sittelen t\u00e4ss\u00e4 tutkielmassa ainoastaan toisen aloittamia korjausjaksoja eli jaksoja, joissa korjausaloitteen tekij\u00e4 on joku muu kuin ongelmavuoron puhuja.\\n\\nTutkielmani aineistona on kymmenen 20 minuuttia kest\u00e4v\u00e4\u00e4, Skype-pikaviestint\u00e4ohjelman kautta \u00e4\u00e4nitetty\u00e4 ep\u00e4muodollista keskustelua, jossa ilmoittautumisj\u00e4rjestyksess\u00e4 pareiksi muodostetut informantit k\u00e4yv\u00e4t l\u00e4pi annettua teht\u00e4v\u00e4\u00e4 k\u00e4ytt\u00e4en ruotsia ja tanskaa. Aineisto ker\u00e4ttiin joulukuun 2013 ja helmikuun 2015 v\u00e4lill\u00e4. Aineiston litterointi on suoritettu k\u00e4ytt\u00e4m\u00e4ll\u00e4 tavallista oikeinkirjoitusta ja siin\u00e4 on korostettu sis\u00e4lt\u00f6\u00e4 muodon sijaan. Pidemm\u00e4t tauot on kuitenkin huomioitu. \\n\\nEsittelen tuloksiani sek\u00e4 kvantitatiivisesti (taulukoissa) ett\u00e4 kvalitatiivisesti siten, ett\u00e4 nostan esille esimerkkitapauksia korjauksista. Analyysini osoittaa, ett\u00e4 itsekorjaus on huomattavasti toisen korjausta yleisempi. Yleisimmin ongelmia aiheuttavat yhden lauseen muodostamat kokonaisuudet sek\u00e4 vieraskieliset (useimmiten naapurikieliset) sanat. Tavallisimmat korjausaloitteet ovat pidempi tauko ja varmistuksen pyyt\u00e4minen ep\u00e4selv\u00e4n sanan tai ilmauksen merkityksest\u00e4, kysymyssanat ja lyhyet kysymykset. Ruotsia puhuvat ovat aineiston perusteella hieman aktiivisempia korjausaloitteiden tekij\u00f6it\u00e4 (58 % aloitteista). Englantia k\u00e4ytettiin usein yhteisen\u00e4 kielellisen\u00e4 resurssina ongelmien ratkaisussa. Valtaosa (78 %) ongelmista tulee ratkaistua, eik\u00e4 ainuttakaan keskustelua jouduttu keskeytt\u00e4m\u00e4\u00e4n. Informanttini korjasivat k\u00e4rsiv\u00e4llisesti ongelmia, mik\u00e4 mielest\u00e4ni osoittaa, ett\u00e4 naapurikielill\u00e4 tapahtuva toimiva kommunikointi toisen kielen puhujien kesken on mahdollista, vaikka se vaatiikin vaivann\u00e4k\u00f6\u00e4.", "faculty": "humanistinen", "charcount": 125750, "commonwords": [["du", 152], ["va", 127], ["danska", 113], ["da3", 105], ["sve3", 104], ["sve10", 102], ["analys", 102], ["er", 100], ["sve4", 94], ["da10", 93], ["da4", 84], ["samtal", 83], ["problem", 82], ["jeg", 82], ["sve1", 82], ["da1", 79], ["sve5", 66], ["fr\u00e5ga", 66], ["da5", 65], ["spr\u00e5k", 60]], "keywords": "internordisk kommunikation, interaktion, andraspr\u00e5kstalare, reparation", "unit": "Humanistinen tiedekunta, Suomen kielen, suomalais-ugrilaisten ja pohjoismaisten kielten ja kirjallisuuksien laitos', 'University of Helsinki, Faculty of Arts, Department of Finnish, Finno-Ugrian and Scandinavian Studies', 'Helsingfors universitet, Humanistiska fakulteten, Finska, finskugriska och nordiska institutionen", "status": "master", "thesistype": "pro gradu -tutkielmat', \"master's thesis\", 'pro gradu-avhandlingar", "pagecount": 104, "title": "Dansk-svensk interaktion mellan andraspr\u00e5kstalare \u2013 analys av annaninitierade reparationssekvenser i dansk-svenska samtal mellan nordiska andraspr\u00e5kstalare", "language": "", "author": "Reitamo, Emilia", "date": "2016", "distinctwords": 3909}
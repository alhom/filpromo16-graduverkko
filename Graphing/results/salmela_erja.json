{"link": "http://hdl.handle.net/10138/163215", "subject": "Matematiikan opettajan koulutus", "wordcount": 10055, "major": "Matematiikka, matematiikan opettaja", "abstract": "Ty\u00f6ni ensimm\u00e4inen osio esittelee origamien matemaattista puolta. Esittelen siin\u00e4 origamiaksioomat, janan ja kulman jakoa, s\u00e4\u00e4nn\u00f6llisi\u00e4 monikulmioita ja monitahokkaita sek\u00e4 fraktaaleja. Origamiaksioomia lukuunottamatta kaikki aiheet esiintyv\u00e4t tai voisivat esiinty\u00e4 yl\u00e4koulun matematiikassa. Esittelen janan ja kulman jakamisen kaikilla luvuilla kahden ja kymmenen v\u00e4lill\u00e4. Ainoastaan kulman jako seitsem\u00e4ll\u00e4 j\u00e4\u00e4 puuttumaan. S\u00e4\u00e4nn\u00f6llisist\u00e4 monikulmioista k\u00e4sittelen kolmion, neli\u00f6n ja viisi-, kuusi- sek\u00e4 kahdeksankulmiot. Monitahokkaista k\u00e4sittelen tarkemmin Platonin kappaleet ja lis\u00e4ksi esittelen muutaman muun puolis\u00e4\u00e4nn\u00f6llisen kappaleen. Fraktaalit-osiossa k\u00e4sittelen kahta origameilla helposti toteutettavaa itsesimilaarista objektia. Olen k\u00e4sitellyt aiheet yl\u00e4koulun matematiikan opettajille suunnatusti ja annan jokaisen aiheen kohdalla taitteluohjeita ja/tai tarkempia matemaattisia perusteluja. \\n\\nTutkielman toisessa osassa k\u00e4sittelen origameja matematiikan opetuksessa. Poimin peruskoulun opetussuunnitelman perusteista origameja puoltavia tekstej\u00e4 ja esittelen origametriaa ja sen menestyksen avaimia. Origametria on projekti, jolla geometriaa opetetaan origamien avulla ja se on saavuttanut suurta menestyst\u00e4 niiss\u00e4 kouluissa, joissa sit\u00e4 on kokeiltu. Opetussuunnitelman ja origametrian innoittamana olen suunnitellut oppitunteja, jotka tuovat vaihtelua opetukseen ja kehitt\u00e4v\u00e4t opetussuunnitelman ja origametrian korostamia taitoja. Tuntisuunnitelmat pohjautuvat niihin matematiikan aiheisiin ja k\u00e4sitteisiin, jotka esittelin ensimm\u00e4isess\u00e4 osiossa. Suunnittelemillani oppitunneilla tutustutaan lukusuoraan fraktaalien avulla, opitaan murtolukuja murtojanoilla parin tai pienryhm\u00e4n parissa, tutustutaan s\u00e4\u00e4nn\u00f6llisiin ja puolis\u00e4\u00e4nn\u00f6llisiin monitahokkaisiin tutkivan oppimisen kautta ja taitellaan s\u00e4\u00e4nn\u00f6llisi\u00e4 monikulmioita kiert\u00e4v\u00e4n\u00e4 rastipistety\u00f6skentelyn\u00e4. Jokainen tunti on erilainen ja suunniteltu siten, ett\u00e4 sen ymp\u00e4rille saa helposti rakennettua muita origamitunteja. \\n\\nTutkielman tavoitteena on tuoda esille origamien matemaattista ja matematiikan opetuksessa hy\u00f6dynnett\u00e4v\u00e4\u00e4 puolta. Kokemukseni mukaan osa opettajista ei osaa yhdist\u00e4\u00e4 origameja matematiikan opetukseen, vaan ne yhdistet\u00e4\u00e4n enemm\u00e4nkin kuvataiteeseen, muotoiluun ja arkkitehtuuriin. Suunnittelemani oppitunnit ovatkin aiheiltaan kaukana toisistaan juuri sen vuoksi, ett\u00e4 se auttaisi opettajia huomaamaan, kuinka monipuolisesti origameja voidaan hy\u00f6dynt\u00e4\u00e4 matematiikan eri k\u00e4sitteiden oppimisessa.", "faculty": "matlu", "charcount": 73923, "commonwords": [["neli\u00f6n", 87], ["taitos", 72], ["ovat", 63], ["paperin", 60], ["sivun", 58], ["voidaan", 55], ["taitetaan", 54], ["kulman", 53], ["kuva", 44], ["jolloin", 42], ["saadaan", 42], ["kolmion", 38], ["pisteen", 37], ["pituus", 35], ["kautta", 35], ["kulma", 35], ["kuinka", 34], ["ab", 34], ["kulmien", 34], ["osaan", 33]], "keywords": "johdanto", "unit": "Matemaattis-luonnontieteellinen tiedekunta, Matematiikan ja tilastotieteen laitos", "status": "master", "thesistype": "Pro gradu -ty\u00f6", "pagecount": 69, "title": "Matematiikkaa origameilla", "language": "fi", "author": "Salmela, Erja Susanna", "date": "2016-06-06", "distinctwords": 3142}
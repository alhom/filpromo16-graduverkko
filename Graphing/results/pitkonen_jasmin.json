{"link": "http://hdl.handle.net/10138/169661", "subject": "lohtunaiset', 'sovinnonteko', 'sis\u00e4ll\u00f6nanalyysi', 'Japani', 'Etel\u00e4-Korea', 'It\u00e4\u2011Aasian tutkimus', 'East Asian Studies', '\u00d6stasienforskning', 'lohtunaiset', 'sovinnonteko', 'sis\u00e4ll\u00f6nanalyysi', 'Japani', 'Etel\u00e4-Korea", "wordcount": 28445, "major": "It\u00e4-Aasian tutkimus", "abstract": "Tutkimukseni keskittyy sovinnontekoprosessin tarkasteluun Japanin ja Etel\u00e4-Korean v\u00e4lill\u00e4 jo kauan maiden suhteita hiert\u00e4neen lohtunaisongelman n\u00e4k\u00f6kulmasta. Vaikka tapahtuneista ihmisoikeusloukkauksista on aikaa jo kymmeni\u00e4 vuosia, lohtunaiset alkoivat puhumaan kokemuksistaan vasta 1990-luvulla, mist\u00e4 l\u00e4htien ongelma on hiert\u00e4nyt aktiivisesti maiden v\u00e4lej\u00e4. Viel\u00e4 t\u00e4h\u00e4nkin p\u00e4iv\u00e4\u00e4n menness\u00e4 Japanilla ja Etel\u00e4-Korealla on toisistaan poikkeavat katsantokannat sen suhteen, oliko lohtunaisj\u00e4rjestelm\u00e4 Japanin valtion j\u00e4rjestelm\u00e4llisesti johtamaa seksiorjuutta vai naisten omasta vapaasta tahdosta tapahtunutta prostituutiota. \\nAineistonani toimii kaksi Japanin suurimpiin sanomalehtiin lukeutuvaa sanomalehte\u00e4: liberaalimpaa l\u00e4hestymistapaa edustava Asahi shinbun ja konservatiivisempaa otetta edustava Yomiuri shinbun. Tutkimani aineisto levitt\u00e4ytyy vuoden 2015 kes\u00e4kuun alusta saman vuoden lokakuun loppuun. Vuosi 2015 merkitsi 70:tt\u00e4 juhlavuotta Etel\u00e4-Korean vapautumisesta Japanin vallan alaisuudesta, mink\u00e4 lis\u00e4ksi samainen vuosi toimi 50:n\u00e4 juhlavuotena normalisaatiosopimuksen allekirjoittamiselle maiden v\u00e4lill\u00e4. Hakusananani toimii lohtunais-sanaa tarkoittava japaninkielinen ianfu-termi, jonka avulla olen valinnut tutkimani artikkelit. \\n2000-luvulla on yh\u00e4 eneneviss\u00e4 m\u00e4\u00e4rin alettu puhua \"sovinnonteosta\" kriisitilanteen ohittaneista maista puhuttaessa. Kuitenkaan mit\u00e4\u00e4n tarkkaa m\u00e4\u00e4ritelm\u00e4\u00e4 tai suoranaista teoriakehyst\u00e4 termin ymp\u00e4rille ei ole viel\u00e4 kehitetty. Yksi ty\u00f6ni p\u00e4\u00e4m\u00e4\u00e4rist\u00e4 onkin ensin selvitt\u00e4\u00e4, mit\u00e4 termi \"sovinnonteko\" k\u00e4yt\u00e4nn\u00f6ss\u00e4 tarkoittaa ja mist\u00e4 toisista oleellisista teemoista k\u00e4site muodostuu.\\nYhdistelem\u00e4ll\u00e4 kehitt\u00e4m\u00e4\u00e4ni sovinnonteko-teoriakehyst\u00e4 kvalitatiiviseen teorial\u00e4ht\u00f6iseen sis\u00e4ll\u00f6nanalyysiin pyrin tutkailemaan kuinka sovinnonteko-teoriakehyksest\u00e4 nousevat analyysiyksik\u00f6t esiintyv\u00e4t kummankin lehden lohtunaisiin keskittyv\u00e4ss\u00e4 raportoinnissa. Selvit\u00e4n my\u00f6s milt\u00e4 maiden v\u00e4linen sovinnontekoprosessi vaikuttaa lohtunaisongelman osalta lehtien raportoinnin v\u00e4lityksell\u00e4 saadun kuvan pohjalta, mink\u00e4 lis\u00e4ksi pohdin voisiko lohtunaisongelman lopullisella sopimisella todella saavuttaa vahva sovinnonteon taso maiden v\u00e4lille. \\nTutkimuksen tulokset osoittavat, ett\u00e4 sovinnonteko-konseptia tarkastelleista tutkijoista kaikilla on omat k\u00e4sityksens\u00e4 sen suhteen mit\u00e4 termi k\u00e4yt\u00e4nn\u00f6ss\u00e4 tarkoittaa, mutta tietyt ideakokonaisuudet nousevat esille melkein kaikkien tutkijoiden pohdinnoissa: historian ja menneisyyden v\u00e4\u00e4ryyksien molemminpuolinen tunnustaminen; uudet luottamuksent\u00e4ytteiset, rauhaan t\u00e4ht\u00e4\u00e4v\u00e4t suhteet ihmisten v\u00e4lill\u00e4; sek\u00e4 vastuun ottaminen v\u00e4\u00e4rintekij\u00e4n osalta ovat kolme p\u00e4\u00e4piirrett\u00e4, jotka ovat olennaisia sovinnonteon kannalta. \\nSiirtym\u00e4kauden oikeus, anteeksianto ja sovinnonteon erotteleminen poliittiseen ja yksil\u00f6lliseen ulottuvuuteen sek\u00e4 n\u00e4iden kahden eri tason n\u00e4keminen sek\u00e4 prosessina ett\u00e4 lopputulemana ovat teemoja, jotka n\u00e4hd\u00e4\u00e4n tutkijoiden keskuudessa oleellisina vaikuttajina sovinnonteon taustalla. Japanin ja Etel\u00e4-Korean kohdalla my\u00f6s ideat vahvasta ja heikosta sovinnonteosta; anteeksipyynn\u00f6n t\u00e4rkeydest\u00e4 anteeksiannon rinnalla sek\u00e4 kansalaisyhteiskunnan roolin t\u00e4rkeydest\u00e4 ovat asioita, jotka tulisi ehdottomasti ottaa huomioon maiden v\u00e4lisess\u00e4 suhteidenrakennusprosessissa. \\nAsahi pyrkii raportoinnillaan selke\u00e4sti kannattamaan ns. pro-lohtunaisongelma -puolta, joka kannattaa Etel\u00e4-Korean edustamaa k\u00e4sityst\u00e4 totuuden esilletuomisesta, mink\u00e4 lis\u00e4ksi artikkelit ovat Yomiuriin verrattuna useammin objektiivisen informatiivisia kuin raskaan mielipiteellisi\u00e4. Yomiuri toimii puolestaan konservatiivisen Japanin puolestapuhujana sek\u00e4 korealaisen hallinnon ja kansalaisyhteiskunnan suurena kriitikkona, joka n\u00e4kee syyn lohtunaisongelman ratkaisemattomuudelle olevan Etel\u00e4-Koreassa. Monet tutkimistani analyysiyksik\u00f6ist\u00e4 n\u00e4yttiv\u00e4t toteutumisensa puolelta puutteelliselta ja viittasi n\u00e4in my\u00f6s siihen suuntaan, ettei maiden v\u00e4linen sovinnontekoprosessi n\u00e4yt\u00e4 lohtunaisongelman osalta olevan vahvalla pohjalla. On mielest\u00e4ni my\u00f6s kyseenalaista v\u00e4itt\u00e4\u00e4, ett\u00e4 ainoastaan lohtunaisasian ratkaiseminen toisi lopullisen, vahvan sovinnonteon maiden v\u00e4lille, vaikka se toimisi varmasti suurena edistysaskeleena maiden v\u00e4lisess\u00e4 suhteidenrakennusprosessissa.", "faculty": "humanistinen", "charcount": 229060, "commonwords": [["japanin", 315], ["shinbun", 185], ["etel\u00e4-korean", 151], ["asahi", 142], ["maiden", 140], ["kuinka", 134], ["ovat", 133], ["yomiuri", 118], ["ole", 100], ["sovinnonteon", 100], ["jotka", 97], ["siit\u00e4", 85], ["mm", 83], ["v\u00e4lill\u00e4", 74], ["lohtunaisongelman", 71], ["mit\u00e4", 68], ["japani", 65], ["kuten", 63], ["suhteen", 61], ["s3", 55]], "keywords": "lohtunaiset, sovinnonteko, sis\u00e4ll\u00f6nanalyysi, japani, etel\u00e4-korea, 67-72. south africa: institute for justice and reconciliation., 3 \u2013 9. south africa: institute for justice and reconciliaton., justice, ss. viii-x. south africa: institute for justice and reconciliation.", "unit": "Humanistinen tiedekunta, Maailman kulttuurien laitos', 'University of Helsinki, Faculty of Arts, Department of World Cultures', 'Helsingfors universitet, Humanistiska fakulteten, Institutionen f\u00f6r v\u00e4rldens kulturer", "status": "master", "thesistype": "pro gradu -tutkielmat', \"master's thesis\", 'pro gradu-avhandlingar", "pagecount": 105, "title": "Japanin ja Etel\u00e4-Korean v\u00e4lisen sovinnontekoprosessin tarkastelua lohtunaisongelman n\u00e4k\u00f6kulmasta", "language": "", "author": "Pitkonen, Jasmin", "date": "2016", "distinctwords": 9219}
{"link": "http://hdl.handle.net/10138/161589", "subject": "Holokausti', 'Sebald', 'Petrowskaja', 'narratologia', 'Austerlitz', 'Vielleicht Esther', 'saksalainen nykykirjallisuus', 'yleinen kirjallisuustiede', 'Comparative Literature', 'allm\u00e4n litteraturvetenskap', 'Holokausti', 'Sebald', 'Petrowskaja', 'narratologia', 'Austerlitz', 'Vielleicht Esther', 'saksalainen nykykirjallisuus", "wordcount": 21323, "major": "Yleinen kirjallisuustiede", "abstract": "Vertailen pro gradu -tutkielmassani kahden saksalaisen nykykirjailijan, W. G. Sebaldin ja Katja Petrowskajan, poetiikkoja kesken\u00e4\u00e4n. Keskityn tarkastelemaan, miten he representoivat teoksissaan Austerlitz (2001) ja Vielleicht Esther (2014) holokaustia. Molempia m\u00e4\u00e4ritt\u00e4\u00e4 pitk\u00e4 ajallinen et\u00e4isyys toisen maailmansodan aikaisiin tapahtumiin. Olen kiinnostunut siit\u00e4, miten holokaustista kerrotaan, kun valtaosa esimerkiksi Auschwitzin keskitysleiriselviytyjist\u00e4 ovat menehtyneet. Miten kerrontataide s\u00e4ilytt\u00e4\u00e4 yleiseurooppalaisen trauman muiston el\u00e4v\u00e4n\u00e4 ja koskettavana ilman, ett\u00e4 se sortuu halpaan uhrin kokemukseen samaistumiseen.\\n\\tAloitan tutkielmani tarkastelemalla saksalaista kirjallisuustraditiota ja sen suhtautumista holokaustista kertomiseen vuosina 1945\u20132015. Asetan Sebaldin (1944\u20132001) ja Petrowskajan (s. 1970) osaksi t\u00e4t\u00e4 aikajanaa. Sebald kuuluu niin sanottuun toiseen toisen maailmansodan j\u00e4lkeiseen sukupolveen, Petrowskaja kolmanteen. Esit\u00e4n, mit\u00e4 erityispiirteit\u00e4 n\u00e4iden sukupolven kerronnallisiin paradigmoihin on sis\u00e4ltynyt.\\n\\tT\u00e4m\u00e4n j\u00e4lkeen tutkin Sebaldin poetiikkaa. Olen kiinnostunut erityisesti sen nelj\u00e4st\u00e4 erityispiirteist\u00e4: monimutkaisesta kerrontarakenteesta, faktan ja fiktion sulauttamisesta toisiinsa, valokuvien omalaatuisesta k\u00e4yt\u00f6st\u00e4 ja intertekstuaalisista viittauksista. Havaitsen, ett\u00e4 Sebald on luonut kerrontatekniikan, jonka avulla h\u00e4n voi representoida holokaustin tapahthtumia ep\u00e4suorastai kuin peilin kautta. H\u00e4nen kertojahahmonsa keskustelee Austerlitz-teoksessa Jacques Austerlitz -nimisen henkil\u00f6n kanssa, jonka mittavat monologit muodostavat p\u00e4\u00e4osan tekstist\u00e4. Sebaldin kertoja referoi yleis\u00f6lleen, mit\u00e4 Austerlitz on h\u00e4nelle kertonut. Austerlitz puolestaan referoi kertojalle, mit\u00e4 h\u00e4n on saanut tiet\u00e4\u00e4 muilta ihmisilt\u00e4, esimerkiksi vanhalta lastenhoitajaltaan. Siten Sebald ei samastu suoraan holokaustitodistajan kokemukseen, vaan h\u00e4n siivil\u00f6i sen mahdollisimman objektiivisesti syv\u00e4lt\u00e4 historiasta nykyhetkeen. Valokuvien k\u00e4yt\u00f6lt\u00e4, faktal\u00e4hteill\u00e4 ja intertekstuaalisilla viittauksilla on puolestaan selke\u00e4 l\u2019effet de r\u00e9el -vaikutus tekstille. Ne antavat fiktiolle ik\u00e4\u00e4n kuin dokumentaarista arvoa ja todistusvoimaa.\\n\\tT\u00e4m\u00e4n j\u00e4lkeen tutkin Petrowskajan Vielleicht Estheri\u00e4 n\u00e4iden nelj\u00e4n poeettisen kategorian avulla. Huomaan selkeit\u00e4 yht\u00e4l\u00e4isyyksi\u00e4 jokaisessa kategoriassa. Petrowskaja lainaa paljon tyylillisi\u00e4 seikkoja omaan min\u00e4kertoja\u00e4\u00e4neens\u00e4 Sebaldilta. Kuten osoitan, h\u00e4nen kertojansa toimii kuitenkin huomattavasti aktiivisemmin eik\u00e4 j\u00e4tt\u00e4ydy pelk\u00e4ksi toisten hahmojen sanoja v\u00e4litt\u00e4v\u00e4ksi mediaksi Sebaldin tavoin. H\u00e4n ei k\u00e4yt\u00e4 vastaavaa monimutkaista kerrontarakennetta. Kuitenkin sis\u00e4kk\u00e4iskertomuksista muodostuva perim\u00e4tiedon rakenne on havaittavissa premissin\u00e4 h\u00e4nen tekstist\u00e4\u00e4n, vaikka sit\u00e4 ei selke\u00e4sti eksplikoidakaan. My\u00f6s Petrowskajan tapa sulauttaa faktaa ja fiktiota, eri tekstilajeja, valokuvia ja intertekstej\u00e4 toisiinsa, luo realistista vaikutelmaa. Toisin kuin Sebald, Petrowskajalla n\u00e4ihin liittyy v\u00e4h\u00e4isemp\u00e4\u00e4 tulkinnalista ambivalenssia ja niiden dokumentaarinen todistusvoima on vahvemmalla pohjalla. Petrowskaja liittyy Sebaldin tavoin osaksi Marianne Hirschin lanseeraamaa j\u00e4lkimuistin sukupolvea, joka ty\u00f6st\u00e4\u00e4 holokaustin aiheuttamaa sekund\u00e4\u00e4rist\u00e4 traumakokemustaan fyysisen j\u00e4\u00e4mist\u00f6n, kuten valokuvien, avulla.\\n\\tLopputuloksena totean, ett\u00e4 Sebaldin kirjallinen ty\u00f6 loi eurooppalaiselle kirjallisuuskent\u00e4lle uuden holokaustin representaation paradigman. Petrowskaja hy\u00f6dynt\u00e4\u00e4 selke\u00e4sti t\u00e4t\u00e4 paradigmaa omassa ty\u00f6ss\u00e4\u00e4n. Siten Vielleicht Estheri\u00e4 voi pit\u00e4\u00e4 j\u00e4lkisebaldlaisena teoksena.", "faculty": "humanistinen", "charcount": 154365, "commonwords": [["sebald", 138], ["sebaldin", 136], ["der", 133], ["die", 126], ["und", 118], ["kertoja", 105], ["austerlitz", 105], ["h\u00e4nen", 96], ["ovat", 89], ["petrowskajan", 84], ["petrowskaja", 70], ["kuten", 65], ["ich", 64], ["austerlitzin", 61], ["esimerkiksi", 50], ["jossa", 50], ["das", 47], ["emt", 44], ["miten", 44], ["es", 44]], "keywords": "esther, saksalainen\tnykykirjallisuus", "unit": "Humanistinen tiedekunta, Filosofian, historian, kulttuurin ja taiteiden tutkimuksen laitos', 'University of Helsinki, Faculty of Arts, Department of Philosophy, History, Culture and Art Studies', 'Helsingfors universitet, Humanistiska fakulteten, Institutionen f\u00f6r filosofi, historia, kultur- och konstforskning", "status": "master", "thesistype": "pro gradu -tutkielmat', \"master's thesis\", 'pro gradu-avhandlingar", "pagecount": 89, "title": "Sagte Austerlitz \u2013 Katja Petrowskajan ja W. G. Sebaldin poetiikkojen v\u00e4lisest\u00e4 suhteesta", "language": "", "author": "Kuisma, Joonas", "date": "2016", "distinctwords": 8842}
{"link": "http://hdl.handle.net/10138/33721", "subject": "", "wordcount": 27525, "major": "Yleinen kirjallisuustiede", "abstract": "Pro gradu -tutkielmassani pohdin, miten Barrie k\u00e4sittelee kuoleman ja kuolemattomuuden teemoja The Little White Birdiss\u00e4. Koska kuolemattomuus on ymm\u00e4rrett\u00e4viss\u00e4 l\u00e4hinn\u00e4 vastakohtansa kuoleman ja kuolevaisuuden kautta, teemat liittyv\u00e4t l\u00e4heisesti toisiinsa ja tarjoavat yhdess\u00e4 tarkasteltuina valaisevamman kokonaistulkinnan. Keskityn erityisesti kuolemasymboliikkaan ja kuolemattomuuden etsimiseen, mutta k\u00e4sittelen my\u00f6s sit\u00e4, miten n\u00e4m\u00e4 teemat kietoutuvat Peter Panin hahmoon sek\u00e4 varioituvat Barrien my\u00f6hemmiss\u00e4 lastenklassikoissa Peter Pan -n\u00e4ytelm\u00e4ss\u00e4 ja Peter and Wendy -romaanissa. Kontekstualisointina kiinnit\u00e4n huomiota teemojen esiintymiseen yleisemminkin Barrien tuotannossa. Hermeneuttisen tematiikan ja aihehistorian periaatteita seuraten painotan temaattisen analyysini kannalta erityisesti romaanin kirjalliskulttuurista kontekstia sek\u00e4 intertekstuaalisuutta. Temaattisina johtolankoina k\u00e4yt\u00e4n teoksen nime\u00e4, motiivien toistumista Barrien eri teoksissa sek\u00e4 The Little White Birdin intertekstej\u00e4, kuten kansanperinteen keijutarinoita, William Wordsworthin runoutta ja Platonin dialogeja. Aluksi esittelen kuoleman ja kuolemattomuuden teemoja ja sitten The Little White Birdi\u00e4 sek\u00e4 siihen ett\u00e4 Barrien tuotantoon yleisemmin kohdistuneen tutkimuksen historiaa. Sitten siirryn k\u00e4sittelem\u00e4\u00e4n romaanin keijukaisia ja aaveita. Keijut on kansanperinteess\u00e4 liitetty vainajien henkiin, ja lapsikuoleman allegoriana k\u00e4ytetty lapsensieppausmotiivi, keijun ja \u00e4idin kilpailu lapsesta, on elimellinen osa skottilaista keijutraditiota, jonka vaikutuksen osoitan n\u00e4kyv\u00e4n Barrien romaanissa. Keijujen lis\u00e4ksi my\u00f6s aaveet liittyv\u00e4t Barriella vanhemman ja lapsen v\u00e4liseen suhteeseen. Keskityn Peter Panin syntyhistoriaan ja yhteyteen kuoleman ja kuolemattomuuden kysymyksiin. Tutkielmani lopputulos on, ett\u00e4 Peter Pan on v\u00e4litilassa el\u00e4m\u00e4n ja kuoleman v\u00e4lill\u00e4, toimii viikatemiehen roolissa ja s\u00e4ilytt\u00e4\u00e4 traagisia piirteit\u00e4 saavan kuolemattomuutensa muistamattomuuden avulla. Osoitan my\u00f6s, kuinka romaanin min\u00e4kertojan kapteeni W:n kertoma tarina Peterista kuvaa allegorisesti h\u00e4nen omaa tarinaansa ja pakoaan inhimillisest\u00e4 el\u00e4m\u00e4st\u00e4. Kuvaan romaanin k\u00e4sityksi\u00e4 syntym\u00e4\u00e4 edelt\u00e4v\u00e4st\u00e4 el\u00e4m\u00e4st\u00e4 ja pureudun n\u00e4iden n\u00e4kemysten Platonin anamnesis- eli mieleen palauttamisen opista ja Wordsworthin  Immortality Odesta  saamiin vaikutteisiin. Keskityn my\u00f6s kuolemattomuuden etsimisen teemaan, sen uusplatonistisiin vaikutteisiin ja ambivalentteihin ratkaisuihin. Kiinnit\u00e4n huomiota ikuisen pojan teeman sukupuolittuneisuuteen ja osoitan, kuinka kuolemattomuuden tavoittelu j\u00e4lkel\u00e4isten ketjussa osana el\u00e4m\u00e4n kiertokulkua ja toisaalta kuolemattomuuteen pyrkiminen kirjoittamalla ikuisen taideteoksen rinnastuvat ja asettuvat kesken\u00e4\u00e4n kilpailuasetelmaan. P\u00e4\u00e4t\u00e4nn\u00f6ss\u00e4 tarjoan lyhyen katsauksen Barrien Peter Pan -teosten ja niiden kuolemaan ja kuolemattomuuteen liittyvien teemojen perinn\u00f6st\u00e4 ja vaikutuksesta my\u00f6hemp\u00e4\u00e4n kirjallisuuteen.", "faculty": "humanistinen", "charcount": 192802, "commonwords": [["peter", 490], ["the", 227], ["barrien", 208], ["pan", 188], ["and", 187], ["kapteeni", 133], ["barrie", 131], ["lwb", 107], ["of", 106], ["panin", 99], ["ovat", 98], ["h\u00e4nen", 95], ["kuolemattomuuden", 87], ["in", 84], ["kuoleman", 82], ["to", 79], ["ole", 76], ["peterin", 74], ["lwbss\u00e4", 71], ["2006", 70]], "keywords": "", "unit": "Humanistinen tiedekunta, filosofian, historian, kulttuurin jataiteiden tutkimuksen laitos, Yleinen kirjallisuustiede', 'University of Helsinki, Faculty of Arts, Department of Philosophy, History, Culture and Art Studies', 'Helsingfors universitet, Humanistiska fakulteten, institutionen f\u00f6r filosofi, historia, kultur- och konstforskning", "status": "master", "thesistype": "pro gradu-avhandlingar', 'pro gradu -tutkielmat', \"master's thesis", "pagecount": 88, "title": "Peter Pan Kensingtonin luutarhassa : Kuoleman ja kuolemattomuuden teemat J. M. Barrien romaanissa The Little White Bird", "language": "fi", "author": "Helminen, Sini", "date": "2012", "distinctwords": 9881}
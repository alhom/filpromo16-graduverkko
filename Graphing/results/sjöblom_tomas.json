{"link": "http://hdl.handle.net/10138/181394", "subject": "namnf\u00f6rfinskning', 'spr\u00e5kfr\u00e5gan', 'spr\u00e5kstriden', 'nationalism', 'sl\u00e4ktnamn', 'fennomani', 'svekomani', 'presshistoria', 'historia (opetus ruotsiksi)', 'History (teaching in Swedish)', 'historia (undervisning p\u00e5 svenska)', 'namnf\u00f6rfinskning', 'spr\u00e5kfr\u00e5gan', 'spr\u00e5kstriden', 'nationalism', 'sl\u00e4ktnamn', 'fennomani', 'svekomani', 'presshistoria", "wordcount": 25517, "major": "Historia", "abstract": "V\u00e5ren 1906 organiserades en kampanj av aldrig tidigare sedd storlek f\u00f6r f\u00f6rfinskningar av sl\u00e4ktnamn. Namnf\u00f6rfinskningskampanjen fick sitt startskott med f\u00f6rfattaren Johannes Linnankoskis tal i mars och kulminerade i en massf\u00f6rfinskning p\u00e5 Snellmansdagen den 12 maj, d\u00e5 tiotusentals personer f\u00f6rfinskade sina sl\u00e4ktnamn. Under v\u00e5ren debatterades \u00e4mnet aktivt i s\u00e5v\u00e4l den finskspr\u00e5kiga som den svenskspr\u00e5kiga pressen. Denna avhandling behandlar akt\u00f6rer, m\u00e5lgrupper, argumentation, retorik, ideologi och politisk agenda i den finsksinnade namnf\u00f6rfinskningskampanjen och den svensksinnade kritik som kampanjen gav upphov till.\\n\\nDet teoretiska ramverket f\u00f6r avhandlingen \u00e4r nationalism, identitet och spr\u00e5k. Kampanjen och dess motreaktion speglas mot teorier om konstruerandet av en nationell identitet och ett folk och byggandet av en nationell historia. Betydelsen av ett gemensamt spr\u00e5k f\u00f6r inkluderande i och exkluderande fr\u00e5n imagin\u00e4ra gemenskaper spelar en central roll i f\u00f6rst\u00e5elsen av fenomenet.\\n\\nAvhandlingen baserar sig p\u00e5 ett brett k\u00e4llmaterial best\u00e5ende av s\u00e5v\u00e4l ca 500 tidningsartiklar som arkivk\u00e4llor. K\u00e4llorna behandlas s\u00e5v\u00e4l kvantitativt som kvalitativt. Med hj\u00e4lp av statistik belyses olika akt\u00f6rers engagemang, centrala teman i argumentationen samt m\u00e5lgrupper f\u00f6r namnf\u00f6rfinskningskampanjen och den svensksinnade motreaktionen. Den kvantitativt baserade analysen f\u00f6rdjupas genom en djupare kvalitativ analys och rikliga exempel fr\u00e5n k\u00e4llmaterialet.\\n\\nNamnf\u00f6rfinskningskampanjen var en produkt av flera centrala akt\u00f6rers samarbete. Kampanjen startades av det vetenskapliga s\u00e4llskapet Kotikielen seura och studentf\u00f6reningarna Suomalainen Nuija och Ylioppilaiden Keskusteluseura. Skriftst\u00e4llaren Johannes Linnankoski hade ocks\u00e5 en central roll, d\u00e5 hans brandtal f\u00f6r massf\u00f6rfinskningen av sl\u00e4ktnamn var startskottet till kampanjen och publicerades i st\u00f6rsta delen av de finskspr\u00e5kiga tidningarna i landet. Ut\u00f6ver dessa hade dock \u00e4ven de politiska partierna och deras tidningar en stor inverkan p\u00e5 att kampanjen blev s\u00e5 stor. Speciellt det gammalfinska partiet och dess ledande tidningar Uusi Aura och Uusi Suometar agiterade mycket aktivt f\u00f6r namnf\u00f6rfinskningarna. Den svensksinnade motkampanjen koncentrerade sig d\u00e4remot fr\u00e4mst runt kv\u00e4llstidningen Nya Pressen och dess chefredakt\u00f6r Axel Lille, som samtidigt arbetade f\u00f6r att omforma det svenska partiet.\\n\\nArgumentationen f\u00f6r namnf\u00f6rfinskningarna inneh\u00f6ll en bred spridning av olika slags argument. B\u00e5de argument om praktiska problem som uttalssv\u00e5righeter och emotionella argument som att finska sl\u00e4ktnamn var ett tecken p\u00e5 fosterl\u00e4ndskhet figurerade. En del argument fick oproportionerligt stor synlighet p\u00e5 grund av att de anv\u00e4ndes av ett f\u00e5tal skribenter vars inl\u00e4gg publicerades flera g\u00e5nger om. Sist och slutligen var det en liten krets personer som ledde agitationen i pressen. Den svensksinnade kritiken koncentrerade sig fr\u00e4mst p\u00e5 rationella argument, trots att f\u00f6rs\u00f6k att f\u00f6rl\u00f6jliga namnf\u00f6rfinskningskampanjen ocks\u00e5 var vanliga.\\n\\nM\u00e5lgruppen f\u00f6r namnf\u00f6rfinskningskampanjen var p\u00e5 ytan hela folket. Den viktigaste gruppen var dock den bildade klassen som enligt snellmanska tankebanor m\u00e5ste f\u00f6rfinskas. Likas\u00e5 koncentrerade sig den svensksinnade motkampanjen p\u00e5 att f\u00f6rm\u00e5 den bildade klassen att inte delta i kampanjen. De politiska partierna t\u00e4vlade redan om sina m\u00e5lgruppers gunst inf\u00f6r lantdagsvalet som skulle g\u00e5 av stapeln f\u00f6ljande \u00e5r. F\u00f6rutom en spr\u00e5kfr\u00e5ga, var debatten om namnf\u00f6rfinskningar i allra h\u00f6gsta grad en politisk fr\u00e5ga.", "faculty": "humanistinen", "charcount": 158371, "commonwords": [["namn", 190], ["finska", 182], ["1906", 156], ["pressen", 135], ["sanomat", 98], ["sl\u00e4ktnamn", 89], ["tidning", 87], ["svenskspr\u00e5kiga", 85], ["artiklar", 84], ["kampanjen", 75], ["tidigare", 70], ["finskspr\u00e5kiga", 65], ["svensksinnade", 65], ["namnf\u00f6rfinskningskampanjen", 63], ["suomalainen", 59], ["dessa", 58], ["personer", 58], ["dock", 57], ["finsksinnade", 54], ["paikkala", 53]], "keywords": "namnf\u00f6rfinskning, spr\u00e5kfr\u00e5gan, spr\u00e5kstriden, nationalism, sl\u00e4ktnamn, fennomani, svekomani, presshistoria", "unit": "Humanistinen tiedekunta, Filosofian, historian, kulttuurin ja taiteiden tutkimuksen laitos', 'University of Helsinki, Faculty of Arts, Department of Philosophy, History, Culture and Art Studies', 'Helsingfors universitet, Humanistiska fakulteten, Institutionen f\u00f6r filosofi, historia, kultur- och konstforskning", "status": "master", "thesistype": "pro gradu -tutkielmat', \"master's thesis\", 'pro gradu-avhandlingar", "pagecount": 90, "title": "\u201dNamnf\u00f6rfinskningar komma att ske i tusental\u201d. Namnf\u00f6rfinskningen 1906: akt\u00f6rer, m\u00e5lgrupp och debatt", "language": "", "author": "Sj\u00f6blom, Tomas", "date": "2017", "distinctwords": 5326}
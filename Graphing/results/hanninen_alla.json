{"link": "http://hdl.handle.net/10138/163288", "subject": "Ven\u00e4j\u00e4n kirjallisuus', '\u010cehov', 'poetiikka', 'novelli', 'kerronta', 'kertoja', 'p\u00e4\u00e4henkil\u00f6', 'kuvaus', 'Ven\u00e4j\u00e4n kieli ja kirjallisuus, ven\u00e4j\u00e4 \u00e4idinkielen\u00e4', 'Russian Language and Literature (Russian as a Mother Tongue)', 'Ryska spr\u00e5ket och litteraturen, ryska som modersm\u00e5l', 'Ven\u00e4j\u00e4n kirjallisuus', '\u010cehov', 'poetiikka', 'novelli', 'kerronta', 'kertoja', 'p\u00e4\u00e4henkil\u00f6', 'kuvaus", "wordcount": 0, "major": "Ven\u00e4j\u00e4n kieli ja kirjallisuus, ven\u00e4j\u00e4 \u00e4idinkielen\u00e4", "abstract": "Tiivistelm\u00e4 \u2013 Referat \u2013 Abstract\\n\u010cehovin sulautetun kerronnan tapa yhdisti yhdeksi kokonaisuudeksi novellin henkil\u00f6n, tekij\u00e4-kertojan ja lukijan maailmat. Omissa novelleissaan \u010cehov pyrki hillittyyn ja objektiivisesti neutraaliin kerrontatapaan. \u010cehovin mukaan kirjailijan p\u00e4\u00e4teht\u00e4v\u00e4n\u00e4 on her\u00e4tt\u00e4\u00e4 kysymyksi\u00e4, ja lukijan vastaavasti l\u00f6yt\u00e4\u00e4 vastauksia n\u00e4ihin kysymyksiin. Tuotantonsa viimeisiss\u00e4 novelleissa \u010cehov kuvasi omia p\u00e4\u00e4henkil\u00f6it\u00e4\u00e4n monitahoisesti. \u010cehovin teoksissa t\u00e4rke\u00e4n\u00e4 aihealueena esiintyv\u00e4 kysymys ihmisen oman paikan l\u00f6yt\u00e4misest\u00e4 yhteiskunnassa on t\u00e4n\u00e4 p\u00e4iv\u00e4n\u00e4 edelleen ajankohtainen. Lis\u00e4ksi \u010cehovin my\u00f6h\u00e4isvaiheen teoksille on ominaista sen hetkisten merkitt\u00e4vien ilmi\u00f6iden ja tapahtumien k\u00e4sittely teoksissaan. Samalla \u010cehov pen\u00e4\u00e4 yksil\u00f6n vastuuta oman el\u00e4m\u00e4ntilanteen muuttamisesta ja sen kehitt\u00e4misest\u00e4 parempaan suuntaan. \u010cehovin p\u00e4\u00e4henkil\u00f6 on yleens\u00e4 tavallinen ihminen, joka kamppailee omien huoliensa ja arkip\u00e4iv\u00e4isten asioiden parissa.\\n\u010cehovin poetiikan ongelmiin alettiin kiinnitt\u00e4\u00e4 suurta huomiota 1970-luvulla. Kataev, Polockaja, \u010cudakov, Suhih ja muut tutkijat ovat ottaneet uuden l\u00e4hestymistavan kirjailijan poetiikan tutkimukseen. \u010cehovia tutkitaan laajasti sek\u00e4 Ven\u00e4j\u00e4ll\u00e4 ett\u00e4 ulkomailla. Monia tutkijoita kiinnostaa se, miten \u010cehov kirjoitti kertomuksiaan. My\u00f6s kirjailijan teksti, persoona ja el\u00e4m\u00e4 kiinnostavat tutkijoita.\\nT\u00e4m\u00e4n tutkimuksen kohteena ovat novellien \"O ljubvi\", \"Du\u0161e\u010dka\", \"Dama s soba\u010dkoj\" ja \"Nevesta\" p\u00e4\u00e4henkil\u00f6t. Kaikki n\u00e4m\u00e4 novellit kuuluvat \u010cehovin my\u00f6h\u00e4istuotantoon. Ty\u00f6ss\u00e4 k\u00e4sitell\u00e4\u00e4n seuraavia aihealueita: millaisia ihmistyyppej\u00e4 ovat \u010cehovin novelleissa esiintyv\u00e4t p\u00e4\u00e4henkil\u00f6t, miten heid\u00e4n sis\u00e4inen ja ulkoinen maailmansa rakentuvat, kuinka heid\u00e4n ja novellien muiden henkil\u00f6iden v\u00e4lille muodostuu vuorovaikutussuhteita ja miten novellien kerronta on rakennettu.\\n\u010cehovin tuotannon tematiikasta ei voida vet\u00e4\u00e4 yksiselitteisi\u00e4 johtop\u00e4\u00e4t\u00f6ksi\u00e4, sill\u00e4 h\u00e4nen tuotannostaan k\u00e4yd\u00e4\u00e4n t\u00e4ss\u00e4 tutkimuksessa vain murto-osa l\u00e4pi. Tutkimuksen kohteena olevien novellien perusteella voidaan huomata, ett\u00e4 \u010cehov k\u00e4ytt\u00e4\u00e4 kerronnan kuvaamiseen erilaisia keinoja, kuten monia erilaisia tyyliopillisia, fraseologisia ja sanastollisia yksik\u00f6it\u00e4 sek\u00e4 sanojen ja tilanteiden toistoa. Novellien teksteiss\u00e4 on runsaasti satiirisia kuvauksia. Toisaalta niiden satiirinen vivahde ja ironia on luonteeltaan toisenlaista kuin aikaisemmissa samantyyppisiss\u00e4 kuvauksissa.\\nTutkimuksen perusteella voidaan todeta, ett\u00e4 \u010cehovin novellien teksti on varsin monimuotoista ja -tulkintaista. N\u00e4m\u00e4 \u010cehovin novellit eiv\u00e4t sis\u00e4lt\u00f6ns\u00e4 osalta poikkea muusta \u010cehovin my\u00f6h\u00e4isvaiheen tuotannosta. T\u00e4m\u00e4 korostuu p\u00e4\u00e4henkil\u00f6iden ongelmanratkaisukyvyss\u00e4 ja p\u00e4\u00e4m\u00e4\u00e4r\u00e4tietoisuudessa sek\u00e4 on n\u00e4ht\u00e4viss\u00e4 \u010cehovin n\u00e4iden hahmojen ymp\u00e4rille rakentamaan oman maailmankuvan kautta. \u010cehovin my\u00f6h\u00e4istuotannolle on ominaista h\u00e4nen luomansa maailma, jossa ei ole moraalia ja logiikkaa ja jossa sattumalla on suuri rooli.\\nAvainsanat \u2013 Nyckelord \u2013 Keywords\\nVen\u00e4j\u00e4n kirjallisuus, \u010cehov, poetiikka, novelli, kerronta, kertoja, p\u00e4\u00e4henkil\u00f6, kuvaus\\nS\u00e4ilytyspaikka \u2013 F\u00f6rvaringst\u00e4lle \u2013 Where deposited\\nKeskustakampuksen kirjasto\\nMuita tietoja \u2013 \u00d6vriga uppgifter \u2013 Additional information\\nTy\u00f6n nimi suomeksi: \u010cehovin novellien: \"Rakkaudesta\", \"Kullanmuru\", \"Nainen ja sylikoira\", \"Morsian\" tekstianalyysi", "faculty": "humanistinen", "charcount": 0, "commonwords": [["\u010dehovin", 12], ["novellien", 7], ["\u010dehov", 6], ["miten", 3], ["ovat", 3], ["kirjailijan", 3], ["oman", 3], ["monia", 2], ["kerronta", 2], ["my\u00f6h\u00e4isvaiheen", 2], ["poetiikan", 2], ["kohteena", 2], ["ominaista", 2], ["voidaan", 2], ["lukijan", 2], ["novellit", 2], ["tutkimuksen", 2], ["kerronnan", 2], ["perusteella", 2], ["p\u00e4\u00e4henkil\u00f6", 2]], "keywords": "", "unit": "Humanistinen tiedekunta, Nykykielten laitos', 'University of Helsinki, Faculty of Arts, Department of Modern Languages', 'Helsingfors universitet, Humanistiska fakulteten, Institutionen f\u00f6r moderna spr\u00e5k", "status": "master", "thesistype": "pro gradu -tutkielmat', \"master's thesis\", 'pro gradu-avhandlingar", "pagecount": 0, "title": "\u0410\u041d\u0410\u041b\u0418\u0417 \u0425\u0423\u0414\u041e\u0416\u0415\u0421\u0422\u0412\u0415\u041d\u041d\u042b\u0425 \u0422\u0415\u041a\u0421\u0422\u041e\u0412 \u0412 \u0420\u0410\u0421\u0421\u041a\u0410\u0417\u0410\u0425 \u0410.\u041f. \u0427\u0415\u0425\u041e\u0412\u0410:", "language": "", "author": "Hanninen, Alla", "date": "2016", "distinctwords": 0}
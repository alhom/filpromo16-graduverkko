{"link": "http://hdl.handle.net/10138/153437", "subject": "Geofysiikka", "wordcount": 8823, "major": "Geofysiikka", "abstract": "Kasviplanktonin m\u00e4\u00e4r\u00e4 ja tuotanto on t\u00e4rke\u00e4 tekij\u00e4 It\u00e4meren rehev\u00f6itymisen arvioinnissa. Kasviplankton reagoi nopeasti, jos veden ravinteiden (erityisesti typen ja fosforin) m\u00e4\u00e4r\u00e4t tai suhteet muuttuvat. Kasviplanktonin kev\u00e4tkukinta on merkitt\u00e4v\u00e4 vuosittainen tapahtuma It\u00e4merell\u00e4. Kev\u00e4tkukinnan aikana saavutetaan kasviplanktonin kasvukauden huippu, ja suuri osa vuotuisesta tuotannosta tapahtuu kev\u00e4tkukinnan aikana. Kev\u00e4tkukinnan aikana kasviplanktonin m\u00e4\u00e4r\u00e4 vedess\u00e4 vaihtelee suuresti ajallisesti ja paikallisesti. Kev\u00e4tkukinnan seurannassa saavutetaan paras ajallinen ja paikallinen kattavuus k\u00e4ytt\u00e4m\u00e4ll\u00e4 kaukokartoitusinstrumentteja ja Alg@line-mittauksia.\\n\\nT\u00e4ss\u00e4 tutkimuksessa kehitettiin ja testattiin kev\u00e4tkukinnan indikaattoreita Suomenlahdella ja Saaristomerell\u00e4. Kev\u00e4tkukinnan indikaattoreita ovat kukinnan alku, kesto, huippu eli suurin pitoisuus, huipun ajankohta ja kukinnan intensiteetti. Indikaattorit m\u00e4\u00e4riteltiin aluekohtaisesti a-klorofyllipitoisuuden aikasarjoista vuosina 2003\u20132011. Aikasarjat laskettiin Envisat-MERIS -instrumentin ja Alg@line-laivojen havainnoista. \\n\\nTulokset osoittivat, ett\u00e4 MERIS- ja Alg@line-aineistot soveltuvat kasviplanktonin kev\u00e4tkukinnan indikaattorien m\u00e4\u00e4ritt\u00e4miseen. Pilvisyys tai j\u00e4\u00e4olot voivat ajoittain est\u00e4\u00e4 a-klorofyllin havaitsemisen MERIS-instrumentillla, jolloin Alg@line-mittauksia voidaan k\u00e4ytt\u00e4\u00e4 t\u00e4ydent\u00e4m\u00e4\u00e4n havaintoja niill\u00e4 alueilla, joiden l\u00e4pi Alg@line-laivat kulkevat. \\n\\nTuloksien mukaan kasviplanktonin indikaattorit, erityisesti intensiteetti, vaihtelevat eri alueilla paljon. My\u00f6s vuosien v\u00e4liset erot ovat huomattavia. Kahdella tutkimusalueella MERIS- ja Alg@line-aineistoista laskettuja intensiteetti-indeksej\u00e4 verrattiin toisiinsa ja pyrittiin m\u00e4\u00e4ritt\u00e4m\u00e4\u00e4n indeksin trendi kullakin alueella. Nousevia trendej\u00e4 ei havaittu, mik\u00e4 on It\u00e4meren rehev\u00f6itymisen ja ekologisen tilan kannalta \\nhyv\u00e4. \\n\\nKasviplanktonin kev\u00e4tkukinnan indikaattoreita voidaan tulevaisuudessa k\u00e4ytt\u00e4\u00e4 operatiivisesti. MERIS-instrumentin tilalla on mahdollista k\u00e4ytt\u00e4\u00e4 muita kaukokartoitusinstrumentteja, jotka soveltuvat a-klorofyllin seurantaan. Tulevan Sentinel 3A -satelliitin mukan oleva OLCI-instrumentti soveltuu parhaiten kev\u00e4tkukinnan seurantaan It\u00e4merell\u00e4. Ennen Sentinel 3A -satelliitin laukaisua k\u00e4yt\u00f6ss\u00e4 ovat esimerkiksi Aqua MODIS -ja Suomi NPP VIIRS -instrumentit. Alg@line-aineistoa voidaan yhdist\u00e4\u00e4 kaukokartoitusaineistoihin, jolloin saadaan mahdollisimman suuri ajallinen ja paikallinen kattavuus.", "faculty": "matlu", "charcount": 75368, "commonwords": [["kev\u00e4tkukinnan", 91], ["ym", 69], ["of", 66], ["kasviplanktonin", 62], ["it\u00e4meren", 60], ["ovat", 58], ["vedenlaadun", 42], ["veden", 40], ["and", 39], ["eli", 37], ["the", 36], ["2008", 36], ["2006", 35], ["a-klorofyllin", 31], ["voidaan", 29], ["kesto", 28], ["in", 27], ["\u00b5gl", 27], ["indikaattorit", 25], ["huipun", 24]], "keywords": "", "unit": "Matemaattis-luonnontieteellinen tiedekunta, Fysiikan laitos", "status": "master", "thesistype": "Pro gradu -ty\u00f6", "pagecount": 62, "title": "Kasviplanktonin kev\u00e4tkukinnan indikaattorit", "language": "fi", "author": "Junttila, Sofia", "date": "2015-02-18", "distinctwords": 3377}
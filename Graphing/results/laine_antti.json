{"link": "http://hdl.handle.net/10138/160466", "subject": "isenye', 'ikoma', 'nata', 'bantu', 'Great Lakes Bantu', 'Lacustrine Bantu', 'vokaaliharmonia', 'ATR', 'advanced tongue root', 'yleinen kielitiede', 'General Linguistics', 'Allm\u00e4n spr\u00e5kvetenskap', 'isenye', 'ikoma', 'nata', 'bantu', 'Great Lakes Bantu', 'Lacustrine Bantu', 'vokaaliharmonia', 'ATR', 'advanced tongue root", "wordcount": 11648, "major": "Yleinen kielitiede", "abstract": "Ty\u00f6 k\u00e4sittelee aiemmin kuvaamattoman suurten j\u00e4rvien bantukielen (Lacustrine tai Great Lakes Bantu), isenjen, vokaalij\u00e4rjestelm\u00e4\u00e4 kentt\u00e4materiaaliin perustuen. Kielt\u00e4 puhutaan Maran alueella Pohjois-Tansaniassa. Isenje ja sen l\u00e4hisukukielet ikoma ja nata luetaan tavallisesti yhden kielen (JE45) murteiksi. Kieliss\u00e4 on korkea leksikaalinen yhtenev\u00e4isyys, mutta niiden v\u00e4lill\u00e4 on kuitenkin merkitt\u00e4vi\u00e4, erityisesti fonologisia ja tonologisia, eroja. Ikoman ja natan vokaalij\u00e4rjestelm\u00e4t on aiemmin kuvattu, mutta isenjest\u00e4 t\u00e4llaista tutkimusta ei ole aikaisemmin tehty.\\n\\nTy\u00f6ss\u00e4 tarkastellaan ensin maailman vokaalij\u00e4rjestelmien typologiaa. Kieliss\u00e4 yleisin j\u00e4rjestelm\u00e4 on viiden vokaalin /i e a u o/ malli, jossa viisi perifeerist\u00e4 vokaalia asettuu dispersioteorian mukaan vokaaliavaruuden \u00e4\u00e4rip\u00e4ihin maksimaalisen auditorisen erotettavuuden nimiss\u00e4. Seuraavaksi yleisimmiss\u00e4 vokaalij\u00e4rjestelmiss\u00e4 on kolme tai seitsem\u00e4n vokaalia, ja seitsem\u00e4n ja useamman vokaalin j\u00e4rjestelmiss\u00e4 on tavallisesti my\u00f6s sis\u00e4vokaaleja. Ty\u00f6ss\u00e4 k\u00e4sitell\u00e4\u00e4n lis\u00e4ksi maailman kieliss\u00e4 esiintyvi\u00e4 vokaaliharmoniaj\u00e4rjestelmi\u00e4, jotka ovat vokaalien esiintymist\u00e4 rajoittavia fonotaktisia ilmi\u00f6it\u00e4. Vokaaliharmonia voi j\u00e4rjesty\u00e4 eri piirteiden mukaan \u2013 esimerkiksi suomessa toimii palataali- eli etisyysharmonia, turkkilaisissa kieliss\u00e4 tavataan my\u00f6s labiaaliharmoniaa, ja bantukieliss\u00e4 on usein vokaalien suppeuteen liittyvi\u00e4 harmonioita.\\n\\nMaran alueen kielten vokaalij\u00e4rjestelmiss\u00e4 erityisen huomionarvoista on niin sanottujen ATR-vokaalien (advanced tongue root) olemassaolo. N\u00e4iden vokaalien \u00e4\u00e4nt\u00e4misen aikana laajennetaan nieluonteloa kielen tyve\u00e4 eteenp\u00e4in liikuttamalla ja kurkunp\u00e4\u00e4t\u00e4 laskemalla, ja t\u00e4m\u00e4 voi olla ainoa kahta vokaalia erottava kontrasti. ATR-vokaaleihin liittyy tyypillisesti monimuotoisia harmoniaprosesseja.\\n\\nIsenjess\u00e4 on seitsem\u00e4n vokaalifoneemia, /i e \u025b a u o \u0254 /. V\u00e4lisill\u00e4 vokaaleilla on ATR-kontrasti: /e/ ja /o/ ovat [+ATR], /\u025b/ ja /\u0254/ [\u2212ATR]. Monitavuisissa substantiivijuurissa ei vokaaliharmonian vaikutuksesta voi esiinty\u00e4 vastakkaisten ATR-arvojen v\u00e4lisi\u00e4 vokaaleja. Isenjess\u00e4 on my\u00f6s foneemisesti pitki\u00e4 vokaaleja sen lis\u00e4ksi, ett\u00e4 tietyiss\u00e4 ymp\u00e4rist\u00f6iss\u00e4 esiintyy ennustettavia, ehdollisia vokaalinpidennyksi\u00e4, jotka voidaan analysoida sijaispidennyksiksi.\\n\\nIsenjess\u00e4 on vahvoja viitteit\u00e4 samanlaisesta substantiiviprefiksiharmoniasta kuin sukukieliss\u00e4 ikomassa ja natassa. N\u00e4iss\u00e4 j\u00e4rjestelmiss\u00e4 juuren ensimm\u00e4isessa tavussa esiintyv\u00e4 [\u2212ATR]-vokaali laukaisee prefiksin vokaalin dissimilaation v\u00e4lisest\u00e4 vokaalista suppeaksi. Isenjess\u00e4 j\u00e4rjestelm\u00e4 ei kuitenkaan toimi t\u00e4ysin johdonmukaisesti, vaan kielen harmonij\u00e4rjestelm\u00e4 on ilmeisesti hajoamassa kielenmuutoksen ja kontaktivaikutteiden johdosta. My\u00f6s alueen muissa kieliss\u00e4 on havaittavissa t\u00e4llaista vokaali- ja toonij\u00e4rjestelmien yksinkertaistumista.", "faculty": "humanistinen", "charcount": 87577, "commonwords": [["ovat", 76], ["vokaalien", 70], ["vokaalit", 60], ["isenjen", 60], ["atr", 51], ["kieliss\u00e4", 41], ["ole", 40], ["esimerkiksi", 39], ["kielen", 39], ["vokaalin", 37], ["isenjess\u00e4", 36], ["vokaaleja", 36], ["jossa", 35], ["joissa", 33], ["ikoman", 31], ["siis", 30], ["vokaali", 28], ["kuten", 28], ["ikomassa", 27], ["vowel", 26]], "keywords": "isenye, ikoma, nata, bantu, great lakes bantu, lacustrine bantu, vokaaliharmonia, atr, advanced tongue root", "unit": "Humanistinen tiedekunta, Nykykielten laitos', 'University of Helsinki, Faculty of Arts, Department of Modern Languages', 'Helsingfors universitet, Humanistiska fakulteten, Institutionen f\u00f6r moderna spr\u00e5k", "status": "master", "thesistype": "", "pagecount": 76, "title": "Isenjen kielen vokaalij\u00e4rjestelm\u00e4", "language": "", "author": "Laine, Antti Olavi", "date": "2016", "distinctwords": 4728}
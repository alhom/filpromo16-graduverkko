{"link": "http://hdl.handle.net/10138/191006", "subject": "keskustelunanalyysi', 'dialogipartikkelit', 'dialogipartikkeliketjut', 'okei', 'keitti\u00f6keskustelu', 'monenkeskinen keskustelu', 'suomen kieli', 'Finnish Language', 'Finska spr\u00e5ket', 'keskustelunanalyysi', 'dialogipartikkelit', 'dialogipartikkeliketjut', 'okei', 'keitti\u00f6keskustelu', 'monenkeskinen keskustelu", "wordcount": 0, "major": "Suomen kieli", "abstract": "Tutkielmassa tarkastellaan partikkelin okei k\u00e4ytt\u00f6\u00e4 arkisessa keskustelussa. Metodina k\u00e4ytet\u00e4\u00e4n keskustelunanalyysia ja hy\u00f6dynnet\u00e4\u00e4n erityisesti aiempaa tutkimusta dialogipartikkeleista. Aineistona on k\u00e4ytetty tutkielman tekij\u00e4n itse videoimaa ja litteroimaa Keskisuomalaisessa Osakunnassa k\u00e4ytyj\u00e4 monenkeskisi\u00e4 keitti\u00f6keskusteluja. Aineiston avulla on selvitetty, miten ja miss\u00e4 merkityksiss\u00e4 okei-partikkelia k\u00e4ytet\u00e4\u00e4n vuorovaikutuksessa. Kuuden ja puolen tunnin aineistossa on 114 okei-tapausta, joissa okeita k\u00e4ytet\u00e4\u00e4n keskustelussa osana lausetta predikatiivina tai adverbiaalina, osana vuoroa referoinnissa sek\u00e4 dialogipartikkelina j\u00e4lkij\u00e4senen\u00e4, tyhj\u00e4n tilan t\u00e4ytt\u00e4j\u00e4n\u00e4 ja kolmannen position vuorona. Lis\u00e4ksi tutkielmassa on havainnoitu okein k\u00e4ytt\u00f6\u00e4 osana dialogipartikkeliketjua. T\u00e4ll\u00f6in okeita k\u00e4ytet\u00e4\u00e4n tyypillisesti dialogipartikkelin aa kanssa. Okeita k\u00e4ytet\u00e4\u00e4n my\u00f6s muilla tavoin, mutta tutkielmassa on keskitytty aineistosta esiin nouseviin k\u00e4ytt\u00f6tapoihin. \\nFokuksessa on okein k\u00e4ytt\u00f6 kolmannen position vuorona kysymys\u2013vastaus-vierusparin j\u00e4lkeen kahdenlaisessa laajemmassa toimintajaksossa: osana keitti\u00f6ss\u00e4 meneill\u00e4\u00e4n olevaa ruoanvalmistusta ja osana vapaata jutustelua. Vastaanottamalla saamansa vastauksen okei-partikkelilla, kysyj\u00e4 merkit\u00e4\u00e4n vastaus vastaanotetuksi, ymm\u00e4rretyksi ja hyv\u00e4ksytyksi. Suurin ero kahden toimintajakson v\u00e4lill\u00e4 on siin\u00e4, p\u00e4\u00e4ttyyk\u00f6 topiikki okein j\u00e4lkeen vai ei. Kun keskustellaan ruoanlaittoon liittyvist\u00e4 toimista, okei voi p\u00e4\u00e4tt\u00e4\u00e4 topiikin, kun taas jutustelun yhteydess\u00e4 topiikki ei n\u00e4yt\u00e4 koskaan p\u00e4\u00e4ttyv\u00e4n okeihin. Ero toimintajaksojen v\u00e4lill\u00e4 k\u00e4y selv\u00e4ksi erityisesti silloin, kun okei muodostaa vuoron yksin. Aineiston perusteella topiikkia voi jatkaa okein j\u00e4lkeen kuka tahansa l\u00e4sn\u00e4 olevista henkil\u00f6ist\u00e4.\\nTutkielman perusteella okei on dialogipartikkeli, jota k\u00e4ytet\u00e4\u00e4n ensisijaisesti hyv\u00e4ksym\u00e4\u00e4n neutraalisti saatu vastaus, mutta jolla voidaan korostaa my\u00f6s saadun tiedon uutuusarvoa. Tutkielmassa luodaan pohjaa okei-tutkimukselle, jota on mahdollista jatkaa tarkemmin arkikeskusteluaineiston avulla ja laajentaa institutionaalisen ja sosiaalisen median vuorovaikutukseen.", "faculty": "humanistinen", "charcount": 0, "commonwords": [["k\u00e4ytet\u00e4\u00e4n", 6], ["osana", 5], ["okei", 4], ["tutkielmassa", 4], ["okein", 4], ["keskustelussa", 3], ["okeita", 3], ["avulla", 2], ["erityisesti", 2], ["k\u00e4ytt\u00f6\u00e4", 2], ["jatkaa", 2], ["perusteella", 2], ["vuorona", 2], ["position", 2], ["aineiston", 2], ["jota", 2], ["topiikki", 2], ["kolmannen", 2], ["ero", 2], ["vastaus", 2]], "keywords": "", "unit": "Humanistinen tiedekunta, Suomen kielen, suomalais-ugrilaisten ja pohjoismaisten kielten ja kirjallisuuksien laitos', 'University of Helsinki, Faculty of Arts, Department of Finnish, Finno-Ugrian and Scandinavian Studies', 'Helsingfors universitet, Humanistiska fakulteten, Finska, finskugriska och nordiska institutionen", "status": "master", "thesistype": "pro gradu -tutkielmat', \"master's thesis\", 'pro gradu-avhandlingar", "pagecount": 0, "title": "Okei-dialogipartikkelin k\u00e4ytt\u00f6tavoista keskustelussa", "language": "", "author": "Pekkanen, Niina", "date": "2017", "distinctwords": 0}
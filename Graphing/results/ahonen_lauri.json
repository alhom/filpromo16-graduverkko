{"link": "http://hdl.handle.net/10138/163162", "subject": "", "wordcount": 11188, "major": "Fysiikka", "abstract": "Ilmakeh\u00e4ss\u00e4 tapahtuvan hiukkasmuodostuksen ymm\u00e4rt\u00e4miseksi tarvitaan mittalaitteita, joilla voidaan mitata hiukkasia heti vastamuodostuneista aerosolihiukkasista l\u00e4htien. Aivan pienimpien aerosolihiukkasten mittaaminen asettaa monenlaisia haasteita mittaukselle sek\u00e4 mittalaitteille. Seikat, kuten l\u00e4mp\u00f6tila, ilmankosteus ja hiukkasten kemiallinen koostumus, vaikuttavat mittaustuloksiin. \\n\\nT\u00e4ss\u00e4 ty\u00f6ss\u00e4 pyrittiin selvitt\u00e4m\u00e4\u00e4n miten paljon n\u00e4yteilman kosteus vaikuttaa dietyleeniglykolia k\u00e4ytt\u00e4v\u00e4n hiukkaskasvattimen mittaustuloksiin. Tutkimuskohteena oli Airmodus A10 hiukkaskasvatin(PSM), jossa hiukkaset kasvatetaan dietyleeniglykolih\u00f6yryll\u00e4 niin, ett\u00e4 ne voidaan t\u00e4m\u00e4n j\u00e4lkeen laskea perinteisell\u00e4 kondensaatioydinlaskurilla. K\u00e4ytt\u00e4m\u00e4ll\u00e4 dietyleeniglykolia kasvatuksen ensimm\u00e4isess\u00e4 vaiheessa pystyt\u00e4\u00e4n mittaamaan hiukkasia noin 1 nanometrin kokoisista hiukkasista l\u00e4htien. Tutkimuksen aikana tuotettiin kokoluokiteltu ja kemialliselta koostumukselta tunnettu n\u00e4yteaerosoli, jonka avulla laitteen havaintotehokkuus mitattiin vertailulaitetta vasten. Laitteen leikkausraja ja havaintotehokkuus mitattiin kahdella erilaisella n\u00e4ytteell\u00e4 erilaisissa n\u00e4yteilman kosteuksissa. Mittauksissa k\u00e4ytetyt hiukkaset tuotettiin putkiuunilla kiinte\u00e4st\u00e4 ammoniumsulfaatista ja s\u00e4hk\u00f6sumuttamalla metanoliin liuotetusta tetraheptyyliammoiumbromidista(THABr) ja tetrapropyyliammoniumjodidista(TPAI). \\n\\nKokeellisten mittausten perusteella n\u00e4yteilman kosteudella on selv\u00e4 vaikutus laitteen toimintaan. Samoilla laitteen toimintaa m\u00e4\u00e4ritt\u00e4vill\u00e4 virtaus- ja l\u00e4mp\u00f6tila-asetuksilla laitteella voidaan mitata pienempi\u00e4 hiukkasi, jos n\u00e4yteilman kosteus on suurempi. Laitteen kalibrointi, leikkausraja-saturaattorivirtauksen funktiona, siirtyi 0.2 - 0.3 nanometri\u00e4 n\u00e4yteilman kosteuden kasvaessa 1 - 40 % huoneenl\u00e4mp\u00f6tilassa. Leikkausrajan siirtyminen havaittiin kummallakin tavalla tuotetuilla hiukkasilla. Lis\u00e4ksi havaintotehokkuutta onnistuttiin parantamaan k\u00e4ytt\u00e4m\u00e4ll\u00e4 toimintanesteen\u00e4 puhtaan dietyleeniglykolin sijaan vesi-dietyleeniglykoli-liuosta. \\n\\nKokeellisten mittausten lis\u00e4ksi n\u00e4yteilman kosteuden vaikutuksia pyrittiin selvitt\u00e4m\u00e4\u00e4n simuloimalla laitteen virtauksia COMSOL muptiphysics -ohjelmalla. Mallinnettujen l\u00e4mp\u00f6tilojen, virtausten ja h\u00f6yryjen pitoisuuksien avulla laskettiin nukleaatiotodenn\u00e4k\u00f6isyys ja Fletcherin halkaisija eri n\u00e4yteilman kosteuksissa. Simulaation mukaan vesih\u00f6yryn pitoisuus osassa, jossa mitattavat hiukkaset aktivoituvat, on niin suuri, ett\u00e4 se vaikuttaa nukleaatiotodenn\u00e4k\u00f6isyyteen. T\u00e4m\u00e4n perusteella havaittu efekti ei kosketa vain kyseist\u00e4 laitetta vaan muitakin dietyleeniglykolia k\u00e4ytt\u00e4vi\u00e4 hiukkaslaskureita.", "faculty": "matlu", "charcount": 91190, "commonwords": [["and", 117], ["n\u00e4yteilman", 82], ["of", 68], ["funktiona", 55], ["et", 51], ["al", 51], ["havaintotehokkuus", 49], ["voidaan", 49], ["laitteen", 47], ["aerosol", 46], ["kosteuden", 42], ["hiukkasen", 36], ["veden", 36], ["l\u00e4mp\u00f6tila", 35], ["kuva", 34], ["miss\u00e4", 34], ["the", 34], ["mitattiin", 30], ["hiukkasten", 30], ["lmin", 30]], "keywords": "", "unit": "matemaattis-luonnontieteellinen tiedekunta, fysiikan laitos', 'Helsingfors universitet, matematisk-naturvetenskapliga fakulteten, institutionen f\u00f6r fysik', 'University of Helsinki, Faculty of Science, Department of Physics", "status": "master", "thesistype": "Pro gradu', \"Master's thesis\", 'Pro gradu', 'Text", "pagecount": 62, "title": "N\u00e4yteilman kosteuden vaikutukset dietyleeniglykolia k\u00e4ytt\u00e4v\u00e4ss\u00e4 hiukkaskasvattimessa", "language": "fi", "author": "Ahonen, Lauri", "date": "2016-05-30", "distinctwords": 4227}
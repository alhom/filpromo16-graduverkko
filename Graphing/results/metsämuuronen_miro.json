{"link": "http://hdl.handle.net/10138/169728", "subject": "pohjoismaiset kielet, ruotsi toisena kotimaisena kielen\u00e4', 'Scandinavian Languages (Second Domestic Language)', 'Nordiska spr\u00e5k, svenska som andra inhemska spr\u00e5k', 'f\u00e4\u00e4rin kieli', 'kielihistoria', 'vokaalit', 'muinaisnorja', 'foneemit', 'f\u00e4r\u00f6iska', 'spr\u00e5khistoria', 'vokaler', 'fornnordiska', 'fonem", "wordcount": 0, "major": "pohjoismaiset kielet", "abstract": "Tutkimuksessa tarkastellaan muinaisl\u00e4nsiskandinaavin /\u01eb/-foneemin \u00e4\u00e4nnevastineiden muodostumista f\u00e4\u00e4rin kieless\u00e4. Etymologisesti l\u00e4nsiskandinaavin /\u01eb/ on u-umlaut -\u00e4\u00e4nteenmuutoksen vaikutuksesta labiaalistunut a-vokaali, *[\u0254], joka kuitenkin on niin islannissa kuin f\u00e4\u00e4riss\u00e4kin my\u00f6hemmin pyrkinyt sulautumaan takaisin muihin vokaaleihin. F\u00e4\u00e4rin kieless\u00e4 /\u01eb/-\u00e4\u00e4nteen vastineena esiintyy yleens\u00e4 /\u00f8/, mutta nasaalikonsonanttien m, n ja \u014b edell\u00e4 se on sulautunut /o/-foneemiin. Tutkimuskirjallisuudessa t\u00e4m\u00e4 yksinomaan nasaalien yhteydess\u00e4 tavattava kehityskulku on yleens\u00e4 vain deskriptiivisesti m\u00e4\u00e4ritelty, eik\u00e4 poikkeuksen alkuper\u00e4\u00e4 pyrit\u00e4 selitt\u00e4m\u00e4\u00e4n foneettisesti.\\n\\nTy\u00f6n tavoitteena on analysoida /\u01eb/:n kahtiajakautumisen syit\u00e4 ja \u00e4\u00e4nteellisi\u00e4 edellytyksi\u00e4. Koska poikkeava refleksi esiintyy vain nasaalikonsonanttien edell\u00e4, kiinnitet\u00e4\u00e4n erityist\u00e4 huomiota alkuper\u00e4isen vokaali\u00e4\u00e4nteen nasalisoitumiseen refleksien jakautumista mahdollisesti selitt\u00e4v\u00e4n\u00e4 tekij\u00e4n\u00e4. Tutkimuksessa pyrit\u00e4\u00e4n vastaamaan seuraaviin tutkimuskysymyksiin: (1) Milloin ja miss\u00e4 foneettisissa ja fonologisissa olosuhteissa etymologisen /\u01eb/:n jakautumisen on t\u00e4ytynyt tapahtua? sek\u00e4 (2) Mik\u00e4 oli nasalisoitumisen merkitys vokaalin kehityksess\u00e4 kohti /\u00f8/:t\u00e4 ja /o/:ta, ja mit\u00e4 seurauksia /\u01eb/:n allofonisella nasalisoitumisella on varhaisen f\u00e4\u00e4rin rekonstruktiolle? \\n\\nJakautumisen ajankohdan m\u00e4\u00e4ritt\u00e4miseksi tutkimuksessa selvitet\u00e4\u00e4n /\u01eb/-foneemin ilmenemismuoto f\u00e4\u00e4rin kielen varhaisimmissa historiallisissa l\u00e4hteiss\u00e4, joita ovat Sey\u00f0abr\u00e6vi\u00f0-lain (1298) j\u00e4ljenn\u00f6s (1600-l.), H\u00fasav\u00edkarbr\u00f8vini -kirjeaineisto (1400-l.), keskiaikaisissa tanskalaisissa maa- ja k\u00e4r\u00e4j\u00e4kirjoissa (1584\u2013) esiintyv\u00e4t f\u00e4\u00e4rinkieleiset nimet sek\u00e4 Jens Christian Svabon runok\u00e4sikirjoitukset (1770\u2013). T\u00e4ss\u00e4 kartoituksessa hy\u00f6dynnet\u00e4\u00e4n etup\u00e4\u00e4ss\u00e4 aiempia u-umlaut -vokaalin ilmentymist\u00e4 k\u00e4sittelevi\u00e4 tutkimuksia, joiden alkuper\u00e4iset tutkimuskysymykset ovat kuitenkin olleet erilaiset kuin t\u00e4ss\u00e4 tutkimuksessa. Muilta osin teoreettisessa \u00e4\u00e4nnehistoriallisessa analyysiss\u00e4 l\u00e4ht\u00f6kohtana on edell\u00e4 kuvatun empiirisen ajoittamismenetelm\u00e4n ohella k\u00e4ytetty aikaisempia f\u00e4\u00e4rin kielen ja /\u01eb/-vokaalin historiaa k\u00e4sittelevi\u00e4 tutkimuksia.\\n\\nTutkimuksessa havaittiin, ett\u00e4 /\u01eb/-foneemin jakautuminen /\u00f8/- ja /o/-vokaaleiksi k\u00e4ynnistyi todenn\u00e4k\u00f6isesti 1600-luvun alussa, jolloin \u00f8- ja o-kirjoitusasut n\u00e4ytt\u00e4v\u00e4t ilmaantuvan aineistoon. T\u00e4m\u00e4 kuitenkin edellytt\u00e4\u00e4 vanhimmissa maakirjoissa esiintyvien a-kirjaimella kirjoitettujen paikannimien tulkitsemista tanskalaisen interferenssin piilottamiksi *[\u0254]-\u00e4\u00e4nteeksi, mik\u00e4 on aiemmin esitt\u00e4m\u00e4t\u00f6n, joskin perusteltavissa oleva tulkinta. Suhteellisen \u00e4\u00e4nnehistorian perusteella voidaan lis\u00e4ksi osoittaa, ett\u00e4 /\u01eb/:n jakautuminen on todenn\u00e4k\u00f6isesti tapahtunut ennen tavurakenteeseen perustuvan vokaaliallofonian kehittymist\u00e4. \\n\\nTutkimuksessa kehitetty\u00e4 rekonstruktiomallia seuraten on perusteltua olettaa, ett\u00e4 /\u01eb/:n refleksien kahtalaisuus on perua foneemin \u00e4\u00e4nteenmuutoksia edelt\u00e4neest\u00e4 allofonisesta nasalisoitumisesta. Muutoksen *[\u0254] > [\u00f8] taustalla lienee ollut yleinen l\u00e4nsiskandinaavinen kehityssuunta, jolla ei f\u00e4\u00e4riss\u00e4 kuitenkaan ollut vaikutusta m-, n- tai \u014b-konsonantin edell\u00e4 allofonisesti nasalisoituneeseen *[\u0254\u0303]-varianttiin. Koska \u00e4\u00e4nteen jakauma kielij\u00e4rjestelm\u00e4ss\u00e4 j\u00e4i t\u00e4m\u00e4n ensimm\u00e4isen \u00e4\u00e4nteenmuutoksen seurauksena hyvin marginaaliseksi, sulautui nasaaliallofoni my\u00f6hemmin pian yhteen /o/-vokaalin kanssa. Vokaalin /\u01eb/ nasalisoituminen oli f\u00e4rsaarelainen innovaatio, jolla ei ole historiallista yhteytt\u00e4 muinaisislannista l\u00f6ydettyyn vokaalien nasaalisuuteen.", "faculty": "humanistinen", "charcount": 0, "commonwords": [["\u01ebn", 5], ["f\u00e4\u00e4rin", 5], ["tutkimuksessa", 4], ["edell\u00e4", 4], ["vokaalin", 3], ["\u01eb-foneemin", 3], ["jakautuminen", 2], ["nasaalikonsonanttien", 2], ["kieless\u00e4", 2], ["ovat", 2], ["yleens\u00e4", 2], ["todenn\u00e4k\u00f6isesti", 2], ["my\u00f6hemmin", 2], ["k\u00e4sittelevi\u00e4", 2], ["refleksien", 2], ["kielen", 2], ["jolla", 2], ["ollut", 2], ["\u00e4\u00e4nteenmuutoksen", 2], ["u-umlaut", 2]], "keywords": "", "unit": "Humanistinen tiedekunta, Suomen kielen, suomalais-ugrilaisten ja pohjoismaisten kielten ja kirjallisuuksien laitos', 'University of Helsinki, Faculty of Arts, Department of Finnish, Finno-Ugrian and Scandinavian Studies', 'Helsingfors universitet, Humanistiska fakulteten, Finska, finskugriska och nordiska institutionen", "status": "master", "thesistype": "pro gradu -tutkielmat', \"master's thesis\", 'pro gradu-avhandlingar", "pagecount": 0, "title": "Om h\u00e4rkomsten av de f\u00e4r\u00f6iska reflexerna till fornv\u00e4stnordiskt \u01eb", "language": "", "author": "Mets\u00e4muuronen, Miro", "date": "2016", "distinctwords": 0}
{"link": "http://hdl.handle.net/10138/163029", "subject": "Fysiikka", "wordcount": 10723, "major": "Fysiikka", "abstract": "Suomessa syntyy vuosittain noin 65 tonnia k\u00e4ytetty\u00e4 ydinpolttoainetta. Suunnitelmien mukaan t\u00e4m\u00e4 j\u00e4te loppusijoitetaan Olkiluodon ydinvoimalan alueelle noin 450 metrin syvyyteen louhittavaan ONKALO-loppusijoitustilaan. Loppusijotustilan rakenne pohjautuu ruotsalaiseen KBS3-loppusijoitusratkaisuun. Loppusijoitusratkaisussa keskeisess\u00e4 osassa on moniesteperiaate: heikosti veteen liukeneva polttoaine, kupariset korroosiota kest\u00e4v\u00e4t polttoainekanisterit, bentoniittisavi sek\u00e4 kallioper\u00e4.\\n\\nMerkitt\u00e4vin aineensiirtoa aiheuttava ilmi\u00f6 kallioper\u00e4ss\u00e4 on pohjaveden virtaus kallioper\u00e4n murrosvy\u00f6hykkeiss\u00e4. Diffuusion ansiosta osa pohjaveteen liuenneesta aineksesta kulkeutuu ehyeen kallioper\u00e4\u00e4n, jossa konvektiiviset aineensiirrot ovat huomattavasti murrosvy\u00f6hykkeit\u00e4 heikompia. T\u00e4lle ilmi\u00f6lle on rakennettu laboratorio-oloissa analogia: WPDElab 3 -mittausj\u00e4rjestely.\\n\\nWPDElab 3 -mittausj\u00e4rjestelyss\u00e4 kivisen kairasyd\u00e4nn\u00e4ytteen pinnalle synnytet\u00e4\u00e4n hidas vesivirtaus. Kiven toiseen p\u00e4\u00e4h\u00e4n injektoidaan lyhyt pulssi radioaktiivista monotritioitua vett\u00e4 (HTO). T\u00e4m\u00e4n j\u00e4lkeen pulssi alkaa muuttamaan muotoaan konvektio-diffuusio -yht\u00e4l\u00f6n mukaisesti. Kiven toisesta p\u00e4\u00e4st\u00e4 ker\u00e4t\u00e4\u00e4n n\u00e4ytteenvaihtajaa k\u00e4ytt\u00e4en vett\u00e4, jonka HTO-pitoisuus mitataan nestetuikelaskurilla. Kun ulos tulevan veden HTO-pitoisuus piirret\u00e4\u00e4n ajan funktiona, saadaan aikaan pulssin l\u00e4p\u00e4isyk\u00e4yr\u00e4.\\n\\nWPDElab 3 -mittausj\u00e4rjestely mallinnettiin Finite Element menetelm\u00e4\u00e4n perustuvalla kaupallisella COMSOL Multiphysics -ohjelmistolla. Erityist\u00e4 haastetta simulointiin aiheutti kivisen kairasyd\u00e4nn\u00e4ytteen pinnan rosoisuus sek\u00e4 kairaustekniikasta aiheutunut pintakerroksen rikkonaisuus. N\u00e4it\u00e4 molempia ilmi\u00f6it\u00e4 kyettiin mallintamaan asettamalla kairasyd\u00e4nn\u00e4ytteen pintakerrokseen sen ehytt\u00e4 keskiosaa suurempi diffuusiokerroin.\\n\\nDiffuusiokertoimen kertaluokaksi kairasyd\u00e4nn\u00e4ytteen keskiosille saatiin 10^(-15) m^(2)/s. Tulos on yhtenev\u00e4 muiden WDPE-mittausten kanssa (toistaiseksi julkaisematon aineisto).", "faculty": "matlu", "charcount": 91816, "commonwords": [["luku", 109], ["kuva", 103], ["cid1", 88], ["kiven", 66], ["voidaan", 56], ["diffuusiokerroin", 50], ["of", 49], ["noin", 43], ["kivi", 37], ["simulaatio", 36], ["taulukko", 36], ["virtauskent\u00e4n", 31], ["ovat", 31], ["voitiin", 30], ["pinnan", 30], ["cid0", 29], ["asetettiin", 29], ["k\u00e4ytetyt", 27], ["k\u00e4ytettiin", 27], ["fem", 26]], "keywords": "", "unit": "Matemaattis-luonnontieteellinen tiedekunta, Fysiikan laitos", "status": "master", "thesistype": "Pro gradu -ty\u00f6", "pagecount": 73, "title": "K\u00e4ytetyn ydinpolttoaineen loppusijoitus ja WPDElab 3 -mittausj\u00e4rjestely", "language": "fi", "author": "Rinta-aho, Jari", "date": "2016-05-30", "distinctwords": 4335}
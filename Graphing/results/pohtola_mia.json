{"link": "http://hdl.handle.net/10138/169713", "subject": "DSM-III', 'psykiatrian historia', 'psykiatrian diagnostiikka', 'Robert L. Spitzer', 'yleinen historia', 'General History', 'allm\u00e4n historia', 'DSM-III', 'psykiatrian historia', 'psykiatrian diagnostiikka', 'Robert L. Spitzer", "wordcount": 41610, "major": "Yleinen historia", "abstract": "Tutkimuksen kohteena on psyykkisten h\u00e4iri\u00f6iden luokitteluun tarkoitetun yhdysvaltalaisen diagnostiikkamanuaali Diagnostic and Statistical Manual of Mental Disorders:n kolmas painos (DSM-III). Vuonna 1980 julkaistu manuaali p\u00e4\u00e4tti symbolisesti psykoanalyyttisen valtakauden Yhdysvalloissa ja pyrki siirt\u00e4m\u00e4\u00e4n tieteenalaa selke\u00e4sti osaksi muuta l\u00e4\u00e4ketiedett\u00e4 aikana, jolloin tieteenala eli kriisikautta ulkoisten paineiden ja sis\u00e4isen sekasorron vuoksi. DSM-III:n ty\u00f6ryhm\u00e4n johtaja Robert L. Spitzerin johdolla annettiin kuva manuaalista, joka nojaisi psykoanalyysin pitk\u00e4n valtakauden j\u00e4lkeen empiiriseen tutkimusdataan ja biologispohjaisen tieteenteon perinteeseen. \\n\\nTarkastelen tutkimuksessa tieteenalan reaktiota manuaalin tuomaan isoon ja aatteellisesti yksipuoliseen muutokseen kahden alan tunnetuimman kausijulkaisun avulla: The American Journal of Psychiatry ja The Archives of General Psychiatry. Kummassakin lehdess\u00e4 keskityn vain Letters to the Editor \u2013palstaan, joka voidaan n\u00e4hd\u00e4 kausijulkaisuissa er\u00e4\u00e4nlaisena mielipiteiden keskustelukentt\u00e4n\u00e4. Seuraamalla, taustoittamalla ja analysoimalla palstan kirjoituksia pystyn hahmottamaan kattavan kuvan 1980-luvun alun kriittisist\u00e4 reaktioista. Tutkielma nojaa Letters to the Editor \u2013palstan lis\u00e4ksi runsaaseen alkuper\u00e4iskirjallisuuteen, joka koostuu p\u00e4\u00e4asiassa artikkeleista tutkielman kahdesta p\u00e4\u00e4lehdest\u00e4. Metodinani on vertaileva kvalitatiivinen tutkimusmenetelm\u00e4, ja etsin kirjoitusten tavoitteita l\u00e4hiluvun tekstianalyysimenetelmi\u00e4 hy\u00f6dynt\u00e4en. \\n\\nKatson molempien lehtien Letters to the Editor \u2013palstan avulla, mitk\u00e4 manuaalia koskevat aiheet nousivat esiin. Kysyn alkuper\u00e4isl\u00e4hteiden valossa, miksi DSM-III her\u00e4tti aikanaan keskustelua tiedeyhteis\u00f6n sis\u00e4ll\u00e4 ja mit\u00e4 keskustelu mahdollisesti kertoo meille itse DSM-III manuaalin uudesta luonteesta. Palstan aikalaiskirjoitukset voivat n\u00e4in raottaa meille arvokkaita n\u00e4k\u00f6kulmia DSM\u2013manuaaleihin kohdistuvaan kokonaiskeskusteluun.\\n\\nTutkimus osoittaa, ettei tiedeyhteis\u00f6 ottanut manuaalia annettuna vaan suhtautui my\u00f6s kriittisesti sen uudistuksiin. L\u00e4hdeaineistosta nousseiden kirjoitusten mukaan manuaalilla koettiin olevan poliittisia tavoitteita, manuaalin ty\u00f6st\u00e4mismalli koettiin mielivaltaiseksi ja uuden manuaalin linjaukset her\u00e4ttiv\u00e4t huolta tieteenalan sis\u00e4ll\u00e4 sen vaikutuksesta alan tieteellisyyteen. DSM-III n\u00e4ytt\u00e4\u00e4kin olleen ennen kaikkea vastaus sen oman ajan haasteisiin ja sen taustalla vaikutti American Psychiatric Association:sta asti voimakas halu asemoida psykiatria muun l\u00e4\u00e4ketieteen viitekehykseen. Tutkielma nostaa esiin my\u00f6s uuden kysymyksen DSM-III:n tieteenfilosofisesta taustasta ja psykiatrian tutkijakunnan kanssa muodostuneesta ristiriidasta koskien manuaalin tieteellisi\u00e4 ihanteita.", "faculty": "humanistinen", "charcount": 305840, "commonwords": [["dsm-iii", 372], ["american", 355], ["spitzer", 303], ["psychiatry", 298], ["psychiatric", 190], ["manuaalin", 123], ["dsm-iiin", 123], ["spitzerin", 119], ["journal", 118], ["psykiatrian", 117], ["ollut", 111], ["diagnostic", 103], ["decker", 101], ["robert", 88], ["archives", 85], ["olivat", 85], ["making", 83], ["frances", 82], ["siit\u00e4", 80], ["association", 74]], "keywords": "dsm-iii, robert l. spitzer, psykiatrian historia, american psychiatric association", "unit": "Humanistinen tiedekunta, Filosofian, historian, kulttuurin ja taiteiden tutkimuksen laitos', 'University of Helsinki, Faculty of Arts, Department of Philosophy, History, Culture and Art Studies', 'Helsingfors universitet, Humanistiska fakulteten, Institutionen f\u00f6r filosofi, historia, kultur- och konstforskning", "status": "master", "thesistype": "pro gradu -tutkielmat', \"master's thesis\", 'pro gradu-avhandlingar", "pagecount": 133, "title": "Psykiatrian kriisi, Robert L. Spitzer ja DSM-III - Miksi diagnostiikkamanuaali nostatti keskustelua tiedeyhteis\u00f6n parissa 1980-luvun alun Yhdysvalloissa?", "language": "", "author": "Pohtola, Mia", "date": "2016", "distinctwords": 11711}
{"link": "http://hdl.handle.net/10138/181389", "subject": "Reformaatio', 'kirkkotaide', 'Isokyr\u00f6', 'kirkkoherra', 'pohjoismainen renessanssi', 'Ruotsin valtakunta', 'Etel\u00e4-Pohjanmaa', 'taidehistoria', 'Art History', 'konsthistoria', 'Reformaatio', 'kirkkotaide', 'Isokyr\u00f6', 'kirkkoherra', 'pohjoismainen renessanssi', 'Ruotsin valtakunta', 'Etel\u00e4-Pohjanmaa", "wordcount": 14199, "major": "taidehistoria", "abstract": "Tutkielmassa k\u00e4sitell\u00e4\u00e4n Isonkyr\u00f6n vanhan kirkon sein\u00e4maalauksia (1560) tilaajatutkimuksen n\u00e4k\u00f6kulmasta. Isonkyr\u00f6n sein\u00e4maalaukset ovat Suomen taidehistorian harvinaistapaus, sill\u00e4 ne ovat ainoat reformaation ajalta s\u00e4ilyneet monumentaalimaalaukset. Miksi t\u00e4llainen maalauskokonaisuus on p\u00e4\u00e4tynyt juuri Isoonkyr\u00f6\u00f6n? Mitk\u00e4 olivat maalausten tilaajan, kirkkoherra Jakob Geetin motivaatiot maalausten tilaamiselle? Tutkielman erityisi\u00e4 teemoja ovat reformaation aika, esimodernin ajan toimijuus ja kirkkotaiteen tilaamisen rooli vaikutusvaltaisen yksil\u00f6n toiminnassa. \\n\\nAihetta l\u00e4hestyt\u00e4\u00e4n historiallisen kontekstualisoinnin kautta. Maalausten syntyhistoriaa valotetaan pohtimalla 1560-luvulla vaikuttaneita ilmi\u00f6it\u00e4 kuten reformaatiota, esimodernin yhteiskunnan muodostumista ja renessanssia kirkkotaiteeseen vaikuttavina tekij\u00f6in\u00e4. L\u00e4htein\u00e4 k\u00e4ytet\u00e4\u00e4n Isonkyr\u00f6n kirkon maalausten ja interi\u00f6\u00f6rin lis\u00e4ksi Jakob Geetist\u00e4 s\u00e4ilyneit\u00e4 arkistol\u00e4hteit\u00e4. Isonkyr\u00f6n maalauksista tehty\u00e4 aikaisempaa tutkimusta hy\u00f6dynnet\u00e4\u00e4n kriittisesti kommentoiden. \\n\\nIsonkyr\u00f6n maalaukset ovat muihin ajan maalauksiin verrattuna suhteellisen tavanomainen kokonaisuus. Maalausten tilaajan, Jakob Geetin, toiminta oli kuitenkin varsin poikkeuksellista. Jakob Geetin kautta tutkielma avaa n\u00e4kym\u00e4n 1500-luvun vaikuttaneen yksil\u00f6n toimintaan ja siten my\u00f6s vallitsevan yhteiskunnan rakenteisiin. Kirkkotaiteen rooli tuossa yhteiskunnassa oli hyvin merkitt\u00e4v\u00e4 ja maalauksilla todetaan olleen aikalaiskokijalleen useampia ulottuvuuksia. N\u00e4m\u00e4 useammat ulottuvuudet n\u00e4kyv\u00e4t my\u00f6s tilaajan motivaatioissa. \\n\\nTutkielma valoittaa omalta osaltaan reformaatioprosessia Ruotsin valtakunnassa sek\u00e4 esimodernin valtion synty\u00e4. Se tuo Isonkyr\u00f6n maalauskokonaisuuden aikaisempia tutkimuksia laajempaan kontekstiin ja osoittaa sen sidokset 1500-luvun lopulla liikehtineisiin kulttuuri- ja yhteiskunnallisiin ilmi\u00f6ihin.", "faculty": "humanistinen", "charcount": 110877, "commonwords": [["isonkyr\u00f6n", 123], ["maalausten", 83], ["reformaation", 78], ["jakob", 71], ["geetin", 70], ["ovat", 68], ["h\u00e4nen", 59], ["ollut", 56], ["geet", 56], ["maalaukset", 52], ["kirkon", 50], ["1500-luvun", 47], ["ruotsin", 45], ["suomen", 45], ["olivat", 44], ["kustaa", 42], ["kuva", 42], ["ajan", 39], ["2005", 35], ["ole", 33]], "keywords": "reformaatio \u2013 kirkkotaide \u2013 isokyr\u00f6 \u2013 kirkkoherra \u2013 pohjoismainen renessanssi \u2013", "unit": "Humanistinen tiedekunta, Filosofian, historian, kulttuurin ja taiteiden tutkimuksen laitos', 'University of Helsinki, Faculty of Arts, Department of Philosophy, History, Culture and Art Studies', 'Helsingfors universitet, Humanistiska fakulteten, Institutionen f\u00f6r filosofi, historia, kultur- och konstforskning", "status": "master", "thesistype": "pro gradu -tutkielmat', \"master's thesis\", 'pro gradu-avhandlingar", "pagecount": 78, "title": "Isonkyr\u00f6n kirkon sein\u00e4maalaukset - tilaajatutkimus reformaation ajalta", "language": "", "author": "Aho, Janika", "date": "2017", "distinctwords": 6002}
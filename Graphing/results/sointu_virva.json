{"link": "http://hdl.handle.net/10138/169703", "subject": "Miss Van', 'poup\u00e9e', 'graffititaide', 'katutaide', 'urbaani visuaalinen kulttuuri', 'naistaiteilijuus', 'maskuliinisuus', 'taidehistoria', 'Art History', 'konsthistoria', 'Miss Van', 'poup\u00e9e', 'graffititaide', 'katutaide', 'urbaani visuaalinen kulttuuri', 'naistaiteilijuus', 'maskuliinisuus", "wordcount": 0, "major": "Taidehistoria", "abstract": "Tutkielmassa k\u00e4sitell\u00e4\u00e4n naisgraffititaiteilija Miss Vanin tuotantoa ja vaikutusta graffititaiteen kent\u00e4ll\u00e4. Tutkimuksessa on kaksi olennaista johtoajatusta: graffitin historiaan ja kulttuuriin tutustuminen sek\u00e4 taiteilija Miss Vanin siihen positioiminen. Miss Vanin teoksilla ei ole nimi\u00e4, vaan h\u00e4n kutsuu kaikkia teostensa hahmoja nimell\u00e4 poup\u00e9e (nukke tai s\u00f6p\u00f6 nainen). Yhteist\u00e4 tutkielmaan valituille kolmelle teokselle on se, ett\u00e4 kaikissa niiss\u00e4 esiintyy naiseksi tunnistettava sarjakuvaestetiikkaa henkiv\u00e4 hahmo, jonka vaatteet ovat v\u00e4h\u00e4iset ja niihin liittyy jokin el\u00e4inelementti.\\n\\nTavoitteena on esitt\u00e4\u00e4 Miss Van graffitikulttuurissa toimivana naistaitelijana, joka teoksillaan kommentoi sit\u00e4 ja kyseenalaistaa sen. V\u00e4ite tutkielmassa on, ett\u00e4 katutaiteen ja graffitin genren sis\u00e4ll\u00e4 vallitsee tietynlainen stereotyyppinen kuva naiseudesta ja naistekijyydest\u00e4. Tutkielmassa tarkastellaan naistekijyytt\u00e4 urbaanin visuaalisen kulttuurin kattotermin alla. Siin\u00e4 esitell\u00e4\u00e4n graffiti- ja katutaiteen moninainen historia ja kulttuuri sek\u00e4 eritell\u00e4\u00e4n graffititaiteessa k\u00e4ytetty\u00e4 terminologiaa ja selvitet\u00e4\u00e4n niin suhteita kuin erojakin graffitin, katutaiteen ja urbaanin visuaalisen kulttuurin k\u00e4sitteiden v\u00e4lill\u00e4. Tutkielman analyysi syntyy kuvien pohjalta. T\u00e4t\u00e4 tarkoitusta varten on taiteilijalta valittu kolme ty\u00f6t\u00e4 vuodelta 2004. Jokainen teoksista on maalattu kadulle Euroopan kaupungeissa ja ne ovat tulkittavissa graffiteiksi ja/tai katutaiteeksi. Tulkinta niist\u00e4 tehd\u00e4\u00e4n pelk\u00e4st\u00e4\u00e4n kuvien perusteella, joten teosten katuymp\u00e4rist\u00f6\u00e4 ei oteta huomioon analyysissa. K\u00e4ytt\u00e4m\u00e4ll\u00e4 l\u00e4hiluvun metodia kuvissa n\u00e4hd\u00e4\u00e4n yksityiskohtia ja niiden avulla tulkitaan n\u00e4hty\u00e4. Tutkimuksen teoreettisena viitekehyksen\u00e4 toimivat graffitin historiasta tehty tutkimus sek\u00e4 sukupuolentutkimus, erityisesti postfeministinen teoria. Tutkielmassa pohditaan, sukupuolen esitt\u00e4misen ja katseen teorioiden avulla, voiko Miss Vanin teoksista l\u00f6yt\u00e4\u00e4 vaihtoehtoisia naiseuden esitt\u00e4misen ja rakentamisen tapoja sek\u00e4 sit\u00e4, miten t\u00e4m\u00e4 suhtautuu maskuliiniseen kulttuuriin. \\n\\nTutkielman rakenne koostuu viidest\u00e4 p\u00e4\u00e4osiosta. Johdannon ja tutkimuskohteen esittelyn j\u00e4lkeen siirryt\u00e4\u00e4n toisessa luvussa kartoittamaan graffitin ja katutaiteen historiaa ja siit\u00e4 tehty\u00e4 tutkimusta. Kolmannessa luvussa linkitet\u00e4\u00e4n graffiti ja katutaiteen kulttuurin sukupuolen teoretisointiin esittelem\u00e4ll\u00e4 tutkimusta maskuliinisuudesta ja jengikulttuurista graffitin genress\u00e4. Tutkielmassa esitell\u00e4\u00e4n lyhyesti tytt\u00f6yden ja girl powerin teemoja sek\u00e4 naisen asemaa graffititaiteen maailmassa. Samassa luvussa esitell\u00e4\u00e4n my\u00f6s Miss Van tarkemmin. Luku nelj\u00e4 on analyysiluku, jossa luetaan Miss Vanin kolmea teosta l\u00e4hilukua muistuttavalla metodilla. Tulkittua keskustelutetaan naistaiteilijuuden, sukupuolen perfomatiivisuuden, katseen, tekijyyden ja roolien sek\u00e4 s\u00f6p\u00f6yden tematiikan ja kauneusihanteiden teemojen kautta. Luvussa viisi tehd\u00e4\u00e4n tutkielman yhteenveto ja johtop\u00e4\u00e4t\u00f6kset. Lis\u00e4ksi l\u00e4hteiden j\u00e4lkeen on kuvaliite sek\u00e4 graffitisanastoa sis\u00e4lt\u00e4v\u00e4 liite, jossa joitakin termej\u00e4 on selitetty tarkemmin kuin tekstin sis\u00e4ll\u00e4.\\n\\nTutkielman johtop\u00e4\u00e4t\u00f6ksin\u00e4 on, ett\u00e4 Miss Vanin poup\u00e9et tietyll\u00e4 tavalla ovat hahmoja, jotka ensisijaisesti toistavat naissukupuolen keinotekoista rakennelmaa seksistiselle miesmaskuliiniselle katseelle, mutta hahmoista l\u00f6ydett\u00e4v\u00e4t uhman eleet, suora katse ja itsens\u00e4 esille asettaminen voivat kuitenkin olla tulkittavissa naisnormeja rikkoviksi provokaatioiksi. Stereotyyppisen naiskuvan toistaminen my\u00f6s nostaa esille tietynlaisen kuvaston keinotekoisuuden ja Miss Van t\u00e4ll\u00e4 tavalla kommentoi sit\u00e4. Miss Van ei haasta normeja liikaa vaan toimii katutaiteen ja nykykuvaston raamien sis\u00e4ll\u00e4. Provokaatiot ovat n\u00e4in ollen luettavissa laajalle katsojajoukolle.", "faculty": "humanistinen", "charcount": 0, "commonwords": [["miss", 10], ["graffitin", 7], ["vanin", 7], ["katutaiteen", 7], ["tutkielmassa", 5], ["ovat", 4], ["van", 4], ["kulttuurin", 4], ["luvussa", 4], ["sukupuolen", 3], ["esitell\u00e4\u00e4n", 3], ["sit\u00e4", 3], ["avulla", 2], ["hahmoja", 2], ["sis\u00e4ll\u00e4", 2], ["kulttuuriin", 2], ["graffiti", 2], ["maailmassa", 2], ["tehd\u00e4\u00e4n", 2], ["tutkielman", 2]], "keywords": "", "unit": "Humanistinen tiedekunta, Filosofian, historian, kulttuurin ja taiteiden tutkimuksen laitos', 'University of Helsinki, Faculty of Arts, Department of Philosophy, History, Culture and Art Studies', 'Helsingfors universitet, Humanistiska fakulteten, Institutionen f\u00f6r filosofi, historia, kultur- och konstforskning", "status": "master", "thesistype": "pro gradu -tutkielmat', \"master's thesis\", 'pro gradu-avhandlingar", "pagecount": 0, "title": "Miss Vanin poup\u00e9e-hahmot miehisen kulttuurin haastajina. Naisen taide katutaiteen ja graffitin maskuliinisessa maailmassa", "language": "", "author": "Sointu, Virva", "date": "2016", "distinctwords": 0}
{"link": "http://hdl.handle.net/10138/159592", "subject": "Horatius', 'nautinnot', 'viini', 'symposion', 'yst\u00e4v\u00e4t', 'rakkaus', 'seksuaalisuus', 'maalaisel\u00e4m\u00e4', 'Latin och romersk litteratur', 'Latin Language and Roman Literature', 'latinan kieli ja Rooman kirjallisuus', 'Horatius', 'nautinnot', 'viini', 'symposion', 'yst\u00e4v\u00e4t', 'rakkaus', 'seksuaalisuus', 'maalaisel\u00e4m\u00e4", "wordcount": 0, "major": "Latinan kieli ja Rooman kirjallisuus", "abstract": "Tutkielmassani k\u00e4sittelen roomalaisen runoilijan Q. Horatius Flaccuksen (65\u22128 eKr.) teoksissa esiintyvi\u00e4 nautintoja. Tutkimusaineistonani on Horatiuksen koko tuotanto, mutta eniten aihetta k\u00e4sitell\u00e4\u00e4n Horatiuksen oodeissa. Perehdyn esimerkkien avulla siihen, millaisista nautinnoista Horatius runoissaan kirjoittaa ja mill\u00e4 tavoin. Osittain pohdin kuvattujen nautintojen suhdetta aikakauden tapakulttuuriin, moraaliin ja lains\u00e4\u00e4d\u00e4nt\u00f6\u00f6n, kuten avioliitto- ja ylellisyyslakeihin. Vertailupohjana Horatiuksen kuvaamiin nautintoihin k\u00e4yt\u00e4n sek\u00e4 antiikin prim\u00e4\u00e4ril\u00e4hteit\u00e4, kuten esimerkiksi Plinius vanhemman ja Columellan teoksia, ett\u00e4 tutkimuskirjallisuutta muun muassa viinien ja seksuaalimoraalin osalta. Koska Horatius oli vapaasyntyinen mies, n\u00e4k\u00f6kulma rajautuu vain etuoikeutetuimman ihmisryhm\u00e4n nautintoihin ja ajanviettotapoihin Augustuksen ajan Roomassa. \\n\\nKeskeisimpi\u00e4 nautintoja Horatiuksella ovat viini ja erilaisten juhlien ja juominkien vietto. Horatiuksella esiintyy runoissaan yhteens\u00e4 15 erilaista viininimikett\u00e4, joista 11 on italialaista, kolme kreikkalaista ja yksi egyptil\u00e4inen viini. Erityisesti Campanian ja Latiumin alueen arvoviinit ovat edustettuina Horatiuksen runoissa. Eniten Horatius kirjoittaa Falernum- eli falernolaisviinist\u00e4, joka esiintyy h\u00e4nen runoissaan kaikkiaan 15 kertaa. Usein mainittuja viinej\u00e4 ovat my\u00f6s italialaiset Caecubum ja Massicum ja kreikkalainen Chium eli Khioksen viini. L\u00e4hesk\u00e4\u00e4n aina viinin lajiketta tai kasvupaikkaa ei ole m\u00e4\u00e4ritelty, vaan Horatius kutsuu viini\u00e4 vain yleissanoilla vinum tai merum. Sek\u00e4 nimettyj\u00e4 ett\u00e4 yleissanoilla kutsuttuja viinej\u00e4 m\u00e4\u00e4ritell\u00e4\u00e4n monesti erilaisin adjektiivein tai ik\u00e4m\u00e4\u00e4rein. Erilaisia juhlia Horatius viett\u00e4\u00e4 yst\u00e4vien tai tuttavien kanssa. Syit\u00e4 juhlaan on esimerkiksi yst\u00e4v\u00e4n paluu sodasta, mutta viini\u00e4 voi nauttia vain orjankin seurassa ilman suurempaa aihetta. Hyv\u00e4 ruoka on my\u00f6s nautinto, jota tarjotaan pidoissa. \\n\\nT\u00e4rke\u00e4\u00e4 Horatiukselle ovat my\u00f6s erilaiset ihmissuhteet, yst\u00e4v\u00e4t ja rakastetut. Horatius on omistanut runojaan hyvin laajalle yst\u00e4v\u00e4- ja tuttavapiirille, mutta l\u00e4heisi\u00e4 yst\u00e4vi\u00e4 h\u00e4nell\u00e4 vaikuttaa olevan kohtuullisen pieni joukko ihmisi\u00e4. T\u00e4rkeimm\u00e4t yst\u00e4v\u00e4t on tunnistettavissa, kuten esimerkiksi taloudellinen tukija Maecenas ja runoilijatoverit P. Vergilius Maro, L. Varius Rufus ja Plotius Tucca. Horatius kirjoittaa my\u00f6s paljon tunnistamattomista yst\u00e4vist\u00e4, seuralaisista tai rakastetuista, jotka ovat usein saaneet kreikkalaisper\u00e4isen kutsumanimen. Kreikkalaiset nimet saattavat viitata seuralaisen orja-, palvelija- tai seuralaispalvelutaustaan, mutta ne voivat mahdollisesti olla salanimin\u00e4 joillekin vapaasyntyisille henkil\u00f6ille. \\n\\nHoratiuksen rakastettuina ja partnereina on sek\u00e4 naisia ett\u00e4 nuoria miehi\u00e4. Aikakauden seksuaalimoraalin mukaan seksuaalisissa suhteissa oli aina aktiivinen ja passiivinen osapuoli, eik\u00e4 suhteita katsottu tasa-arvoisiksi. Varsinaista jakoa hetero-, homo- tai biseksuaalisiin ei tunnettu. Prostituutio oli yleist\u00e4 ja orjia k\u00e4ytettiin seksuaalisiin palveluihin. Naimattoman Horatiuksen kumppanit olivat oletettavasti suurelta osin orjia tai prostituoituja, mutta mahdollisesti h\u00e4nell\u00e4 oli my\u00f6s suhteita naimisissa oleviin naisiin vastoin aikakauden lakeja. Kumppaneiden luonteenpiirteit\u00e4 ja ulkoisia ominaisuuksia m\u00e4\u00e4ritell\u00e4\u00e4n muun muassa erilaisin vertauksin kasveihin ja el\u00e4imiin. Rauhallista el\u00e4m\u00e4\u00e4 Horatius viett\u00e4\u00e4 kotitilallaan sabiinilaismaaseudulla. H\u00e4n ei viihdy kaupungissa ja kaipaa maaseudulle, kun h\u00e4n on sielt\u00e4 poissa. Nautinnot ovat Horatiukselle keskeinen osa el\u00e4m\u00e4\u00e4.", "faculty": "humanistinen", "charcount": 0, "commonwords": [["horatius", 9], ["ovat", 6], ["horatiuksen", 6], ["aikakauden", 3], ["viini", 3], ["kirjoittaa", 3], ["kuten", 3], ["runoissaan", 3], ["esimerkiksi", 3], ["nautintoja", 3], ["suhteita", 2], ["yleissanoilla", 2], ["seksuaalimoraalin", 2], ["muassa", 2], ["horatiukselle", 2], ["viinej\u00e4", 2], ["h\u00e4nell\u00e4", 2], ["nautintoihin", 2], ["eniten", 2], ["m\u00e4\u00e4ritell\u00e4\u00e4n", 2]], "keywords": "", "unit": "Humanistinen tiedekunta, Maailman kulttuurien laitos', 'University of Helsinki, Faculty of Arts, Department of World Cultures', 'Helsingfors universitet,", "status": "master", "thesistype": "pro gradu-avhandlingar', 'pro gradu -tutkielmat', \"master's thesis", "pagecount": 0, "title": "El\u00e4m\u00e4n nautintoja Horatiuksen runoudessa", "language": "", "author": "Majanen, Anna", "date": "2015", "distinctwords": 0}
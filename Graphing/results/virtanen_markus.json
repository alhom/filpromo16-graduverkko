{"link": "http://hdl.handle.net/10138/173491", "subject": "sa\u0308velta\u0308ja\u0308t', '1900-luku', 'Suomi', 'Espanja', 'Peru', 'taidemusiikki', 'uusklassismi', 'musiikkitiede', 'Musicology', 'musikvetenskap', 's\u00e4velt\u00e4j\u00e4t', 'uusklassismi', 'taidemusiikki', 'sa\u0308velta\u0308ja\u0308t', '1900-luku', 'Suomi', 'Espanja', 'Peru', 'taidemusiikki', 'uusklassismi", "wordcount": 27618, "major": "Musiikkitiede", "abstract": "Ann-Elise Hannikainen (1946\u20132012) loi lyhyen, mutta na\u0308kyva\u0308n uran sa\u0308velta\u0308ja\u0308na\u0308 ja pianistina etupa\u0308a\u0308ssa\u0308 Espanjassa 1970- ja 1980-luvuilla. Ha\u0308nen tuotantoonsa kuuluu muun muassa pianokonsertto, orkesteriteoksia seka\u0308 instrumentaalimusiikkia. Hannikainen on kuitenkin unohdettu niin suomalaisessa kuin espanjalaisessakin historiankirjoituksessa. Ta\u0308ma\u0308n vuoksi ta\u0308ssa\u0308 tutkielmassa selviteta\u0308a\u0308n 1) millaisen ela\u0308ma\u0308n Ann-Elise Hannikainen eli ja millaisen uran ha\u0308n loi, 2) millaista musiikkia ha\u0308n sa\u0308velsi ja 3) millaisen vastaanoton ha\u0308nen teoksensa saivat.\\n\\nRekonstruoitaessa Hannikaisen ela\u0308ma\u0308ntarinaa ja tarkasteltaessa ha\u0308nen teostensa saamaa vastaanottoa tutkielma on historiallinen biografinen tutkimus. Kulttuurihistorioitsija Maarit Leskela\u0308-Ka\u0308rjen kuvaamaa la\u0308hestymistapaa mukaillen tutkielmassa pyrita\u0308a\u0308n pa\u0308a\u0308sema\u0308a\u0308n la\u0308helle Hannikaista ja ymma\u0308rta\u0308ma\u0308a\u0308n ha\u0308nta\u0308 tai ainakin tekema\u0308a\u0308n ha\u0308nta\u0308 ja ha\u0308nen ela\u0308ma\u0308ntyo\u0308ta\u0308a\u0308n ymma\u0308rretta\u0308va\u0308ksi. Tutkielman kontekstuaalisena na\u0308ko\u0308kulmana toimii Hannikaisen suhde opettajaansa sa\u0308velta\u0308ja\u0308 Ernesto Halffteriin (1905\u20131989). Tutkielman musiikkianalyyttisessa\u0308 osassa tarkastellaan Hannikaisen pianoteoksen Tema con XI Variazioni sa\u0308velmateriaalin ka\u0308ytto\u0308a\u0308 ja sen suhdetta suomalaiseen uusklassismiin. Hannikaisen muuta sa\u0308vellystuotantoa tarkastellaan deskription tasolla osana ha\u0308nen ela\u0308ma\u0308nkaartaan.\\n\\nTutkimusaineisto koostuu pa\u0308a\u0308asiassa Ann-Elise Hannikaisen laajasta ja\u0308a\u0308misto\u0308sta\u0308, joka sisa\u0308lta\u0308a\u0308 muun muassa Hannikaisen sa\u0308vellystuotannon ka\u0308sikirjoituksina, laajan kirjeenvaihdon seka\u0308 huomattavan lehtileikekokoelman. Lisa\u0308ksi tutkielmaa varten on tehty aineistonkeruumatka Espanjaan paikallisten Hannikaisen tunteneiden ihmisten haastattelemiseksi ja espanjalaisiin arkistola\u0308hteisiin tutustumiseksi. Tutkimuskohteen tuntemattomuuden vuoksi on pidetty ta\u0308rkea\u0308na\u0308 mahdollisimman monipuolisen ja laajan tutkimusaineiston kokoamista.\\n\\nAnn-Elise Hannikainen opiskeli Sibelius-Akatemiassa 1967\u20131972 tullakseen konserttipianistiksi. Sairastuminen nivelreumaan esti kuitenkin haaveen pianistinurasta. Vuonna 1972 Hannikainen muutti Madridiin, jonne ha\u0308nen isa\u0308nsa\u0308 Heikki Hannikainen (1915\u20131989) oli nimitetty suurla\u0308hettila\u0308a\u0308ksi. Madridissa Hannikainen tutustui sa\u0308velta\u0308ja\u0308 Manuel de Fallan (1876\u20131946) oppilaaseen, sa\u0308velta\u0308ja\u0308 Ernesto Halffteriin, joka otti Hannikaisen sa\u0308vellysoppilaakseen. Halffterin oppilaana Hannikaisen sa\u0308velta\u0308ja\u0308nura urkeni nopeasti. Ha\u0308n sai teoksiaan esille Espanjassa, ja niin paikallinen kuin suomalainenkin lehdisto\u0308 kirjoitti ha\u0308nesta\u0308 useita haastatteluita. Hannikaisen uran ta\u0308htihetkia\u0308 olivat muun muassa Pianokonserton kantaesitys Helsingin juhlaviikoilla 1976 seka\u0308 orkesteriteos Anerfa\u0301licaksen esitys Madridissa Teatro Realissa 1977. Pianokonsertolta odotettiin Suomessa paljon, mutta kriitikot pettyiva\u0308t sen perinteiseen sa\u0308velkieleen. Espanjassa Hannikaiseen suhtauduttiin myo\u0308nteisemmin ja ha\u0308nen teoksiaan kehuttiin la\u0308hes poikkeuksetta ilmaisuvoimaisiksi ja soitinnukseltaan va\u0308rikka\u0308iksi.\\n\\nErnesto Halffterin oppilaana Ann-Elise Hannikainen lo\u0308ysi oman sa\u0308velkielensa\u0308, jonka tunnusmerkkeja\u0308 ovat vapaatonaalinen harmoniaka\u0308sitys, improvisatorinen muotokieli ja selkea\u0308 melodisuus. Viimeksi mainittu na\u0308kyy Hannikaisen teoksissa erityisesti rakkauden ikkunoiksi kutsuttavissa lyyris-tonaalisissa taitteissa, jotka avaavat hetkeksi musiikillisesta ympa\u0308risto\u0308sta\u0308a\u0308n ta\u0308ysin poikkeavan na\u0308kyma\u0308n.\\n\\nMenestyksekka\u0308a\u0308n 1970-luvun ja\u0308lkeen Hannikainen jatkoi sa\u0308velta\u0308mista\u0308 koko 1980-luvun. Ha\u0308n ei kuitenkaan saanut ena\u0308a\u0308 teoksiaan esille samalla tavalla kuin aiemmin. Ta\u0308ma\u0308 on selitetta\u0308vissa\u0308 Hannikaisen uraan olennaisesti vaikuttaneen Ernesto Halffterin vanhenemisella seka\u0308 silla\u0308, etta\u0308 Hannikainen oli kyvyto\u0308n tai haluton luomaan ja hyo\u0308dynta\u0308ma\u0308a\u0308n omia suhdeverkostojaan. Ernesto Halffterin kuoltua 1989 Ann-Elise Hannikainen lopetti ka\u0308yta\u0308nno\u0308ssa\u0308 sa\u0308velta\u0308misen ja palasi Suomeen toipumatta koskaan rakkaan maestronsa kuolemasta.", "faculty": "humanistinen", "charcount": 215415, "commonwords": [["hannikainen", 565], ["hannikaisen", 498], ["ann-elise", 375], ["aeha", 205], ["halffter", 163], ["halffterin", 137], ["ernesto", 122], ["h\u00e4nen", 110], ["teoksen", 104], ["hannikaiselle", 98], ["emt", 77], ["ole", 73], ["kirje", 66], ["1976", 66], ["ollut", 63], ["k\u00e4siohjelma", 62], ["la", 59], ["virtanen", 57], ["1973", 52], ["teos", 50]], "keywords": "s\u00e4velt\u00e4j\u00e4t, 1900-luku, suomi, espanja, peru, taidemusiikki, uusklassismi", "unit": "Humanistinen tiedekunta, Filosofian, historian, kulttuurin ja taiteiden tutkimuksen laitos', 'University of Helsinki, Faculty of Arts, Department of Philosophy, History, Culture and Art Studies', 'Helsingfors universitet, Humanistiska fakulteten, Institutionen f\u00f6r filosofi, historia, kultur- och konstforskning", "status": "master", "thesistype": "pro gradu -tutkielmat', \"master's thesis\", 'pro gradu-avhandlingar", "pagecount": 116, "title": "Sa\u0308velta\u0308ja\u0308 Ann-Elise Hannikainen. Sa\u0308velta\u0308ja\u0308ntyo\u0308n ja reseption tarkastelua", "language": "", "author": "Virtanen, Markus", "date": "2016", "distinctwords": 10084}
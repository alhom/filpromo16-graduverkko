{"link": "http://hdl.handle.net/10138/158596", "subject": "Maantiede", "wordcount": 14805, "major": "Maantiede", "abstract": "Urbanisaatio on heikent\u00e4nyt vedenlaatua kaupungeissa ja lis\u00e4nnyt metallien m\u00e4\u00e4r\u00e4\u00e4 kaupunkivesiss\u00e4. Metallit eiv\u00e4t alkuaineina hajoa vedess\u00e4 ja suurina m\u00e4\u00e4rin\u00e4 ne ovat tyypillisesti vahingollisia eli\u00f6ille. Erityisesti liukoiset metallit on todettu haitallisiksi, sill\u00e4 ne ovat suoraan eli\u00f6iden k\u00e4ytett\u00e4viss\u00e4. Aiempien tutkimusten mukaan maank\u00e4ytt\u00f6muodot vaikuttavat metallipitoisuuksiin kaupunkivesiss\u00e4, mutta vaikutukset ovat vaihdelleet tutkimuksesta toiseen. Asukastiheyden vaikutusta metallipitoisuuksiin on tutkittu v\u00e4h\u00e4n, mutta suuren asukastiheyden on todettu heikent\u00e4v\u00e4n vedenlaatua valuma-alueilla. T\u00e4m\u00e4n vaikutuksen vuoksi asukastiheyden voisi olettaa nostavan metallipitoisuuksia. Suurimmat metallipitoisuudet on tyypillisesti l\u00f6ydetty valuma-alueilta, joilla on suuria osuuksia l\u00e4p\u00e4isem\u00e4tt\u00f6mi\u00e4 pintoja (TIA). Tutkimuksen tavoitteena on selvitt\u00e4\u00e4, miten erilaiset maank\u00e4ytt\u00f6muodot, l\u00e4p\u00e4isem\u00e4t\u00f6n pinta, asukastiheys ja vedenlaadun muuttujat vaikuttavat liukoisten metallien pitoisuuksiin Helsingin seudulla.\\n\\nTutkimuksessa ker\u00e4ttiin vesin\u00e4ytteet 68 valuma-alueelta elokuussa 2013 ja samalla mitattiin pH, happipitoisuus ja s\u00e4hk\u00f6njohtokyky. Vesin\u00e4ytteist\u00e4 analysoitiin liukoisten metallien osuudet alumiinista, vanadiinista, kromista, mangaanista, raudasta, nikkelist\u00e4, kuparista, sinkist\u00e4, arseenista, kadmiumista, tinasta ja lyijyst\u00e4 sek\u00e4 kiintoainespitoisuudet. Valuma-alueiden maank\u00e4ytt\u00f6muodot m\u00e4\u00e4ritettiin SYKE:n CORINE-aineistosta, asukastiheydet HSY:n SeutuCD'13-aineistosta sek\u00e4 Kirkkonummen valuma-alueen osalta Masi Mailammin Pro gradusta ja l\u00e4p\u00e4isem\u00e4tt\u00f6m\u00e4n pinnan osuudet EEA:n Imperviousness 2012 -aineistosta ArcGIS-ohjelmiston ty\u00f6kaluilla. Ymp\u00e4rist\u00f6muuttujien suhteita metallipitoisuuksiin tutkittiin R-ohjelmalla Spearmanin korrelaation, yleistettyjen lineaaristen mallien (GLM) sek\u00e4 hierarkkisen osituksen avulla.\\n\\nTutkimuksen perusteella eri maank\u00e4ytt\u00f6muodot vaikuttivat eri tavoin yksitt\u00e4isten metallien pitoisuuksiin. Urbaanit maank\u00e4ytt\u00f6muodot nostivat kuparin pitoisuuksia, joten kupari vaikuttaa hyv\u00e4lt\u00e4 indikaattorimetallilta ihmistoiminnalle. Alumiini k\u00e4ytt\u00e4ytyi p\u00e4invastoin v\u00e4hentyen ihmistoiminnan alueilla ja lis\u00e4\u00e4ntyen metsiss\u00e4. L\u00e4p\u00e4isem\u00e4t\u00f6n pinta ja asukastiheys vaikuttivat vanadiini- ja kuparipitoisuuksiin positiivisella vasteella, kun taas nikkeliin sek\u00e4 lyijyyn pitoisuuksia v\u00e4hent\u00e4en. TIA:n avulla voisi siis ennustaa kyseisten metallien pitoisuuksia vesiss\u00e4 t\u00e4ll\u00e4 tutkimusalueella. Asukastiheyden vaikutukset yksitt\u00e4isten metallien pitoisuuksiin ovat kokonaan uutta tietoa, joten ne voivat toimia pohjana tuleville tutkimuksille.\\n\\nEri ymp\u00e4rist\u00f6muuttujien suhteelliset vaikutukset vaihtelivat metalleittain: vedenlaatumuuttujat vaikuttivat suhteellisesti enemm\u00e4n mangaaniin, rautaan, sinkkiin ja lyijyyn, kun taas urbaanit tekij\u00e4t vanadiiniin, kromiin, kupariin ja kadmiumiin. Metsien osuus on suhteellisesti suurimpana tekij\u00e4n\u00e4 alumiinipitoisuuksissa, mutta mik\u00e4\u00e4n tekij\u00e4 ei erottunut muita suuremmalla osuudella nikkelipitoisuuksien vaihtelun selitt\u00e4jin\u00e4. Tulevissa tutkimuksissa otoskokoa tulisi suurentaa mallinnuksen parantamiseksi sek\u00e4 ajallista kattavuutta parantaa tekem\u00e4ll\u00e4 useampi n\u00e4ytteenottokierros. Kokonaiskuormituksen selvitt\u00e4miseksi metallianalyyseihin olisi hyv\u00e4 lis\u00e4t\u00e4 kokonaispitoisuuksien m\u00e4\u00e4ritys eli ottaa huomioon partikkeleihin sitoutunut vesien metallipitoisuus.", "faculty": "matlu", "charcount": 118339, "commonwords": [["ym", 112], ["kuva", 90], ["of", 74], ["ovat", 71], ["asteen", 67], ["perusteella", 62], ["and", 62], ["metallien", 60], ["2013", 55], ["the", 54], ["osuus", 53], ["pinnan", 51], ["l\u00e4p\u00e4isem\u00e4tt\u00f6m\u00e4n", 49], ["asukastiheyden", 49], ["in", 48], ["sill\u00e4", 46], ["peltojen", 45], ["2014", 44], ["taas", 44], ["2005", 44]], "keywords": "liukoiset metallipitoisuudet, kaupunkivesi, glm, hierarkkinen ositus, asukastiheys, tia, maank\u00e4ytt\u00f6, concentrations of dissolved metals, urban water, hierarchical partitioning, population density, ", "unit": "Matemaattis-luonnontieteellinen tiedekunta, Geotieteiden ja maantieteen laitos", "status": "master", "thesistype": "Pro gradu -ty\u00f6", "pagecount": 93, "title": "Ymp\u00e4rist\u00f6muuttujien vaikutus kaupunkivesien liukoisiin metallipitoisuuksiin", "language": "fi", "author": "Saarinen, Riikka", "date": "2015-12-02", "distinctwords": 4546}
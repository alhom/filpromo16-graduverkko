{"link": "http://hdl.handle.net/10138/173497", "subject": "Suomen sota', 'kansanperinne', 'punatauti', 'Alavus', 'T\u00f6ys\u00e4', 'Suomen ja Pohjoismaiden historia', 'Finnish and Nordic History', 'Finlands och Nordens historia', 'Suomen sota', 'kansanperinne', 'punatauti', 'Alavus', 'T\u00f6ys\u00e4", "wordcount": 0, "major": "Suomen ja Pohjoismaiden historia", "abstract": "Siviilien ja sotilaiden suhde on Suomen sodan aikaan t\u00e4rke\u00e4. Syyn\u00e4 t\u00e4h\u00e4n on armeijan huolto, joka tiedet\u00e4\u00e4n Suomen sodassa olleen suurelta osin siviilien varassa, aivan kuin muissakin Napoleonin aikaisissa sodissa. Ruotsin armeijan huolto perustui makasiinij\u00e4rjestelm\u00e4\u00e4n ja talonpojat oli velvoitettu osallistumaan huoltoon. Ven\u00e4j\u00e4n armeijan sotilaat oli jaettu ruokakunniksi eli artteleiksi, jotka ostivat osan ruoastaan omalta ruokahuolloltaan tai sotatoimialueen siviileilt\u00e4, joilta jouduttiin ruokaa my\u00f6skin ry\u00f6st\u00e4m\u00e4\u00e4n.\\nKeskeist\u00e4 t\u00e4ss\u00e4 tutkielmassa on ven\u00e4l\u00e4isten sotilaiden ja suomalaisten talonpoikien kohtaamiset Suomen sodan aikana Alavudella ja T\u00f6ys\u00e4ss\u00e4 sek\u00e4 niiden seuraamukset.\\nYlip\u00e4\u00e4llikk\u00f6 Klingspor per\u00e4\u00e4nnytt\u00e4\u00e4 Suomen armeijan Etel\u00e4-Pohjanmaalle 14.3. menness\u00e4 vajaa kuukausi ven\u00e4l\u00e4isten 21.2. tekem\u00e4st\u00e4 hy\u00f6kk\u00e4yksest\u00e4. Talonpojat nousevat siell\u00e4 passiiviseen ja osittain aktiiviseenkin vastarintaan, kun ven\u00e4l\u00e4iset vaativat talonpojilta elintarvikkeita ja rehua yli heid\u00e4n sietokykyns\u00e4.\\nSuomalaiset ovat jo Oulun seudulla saakka, ennen kuin he onnistuvat k\u00e4\u00e4nt\u00e4m\u00e4\u00e4n per\u00e4\u00e4ntymisen etenemiseksi takaisin Etel\u00e4-Pohjanmaalle ven\u00e4l\u00e4iset edell\u00e4\u00e4n. Alavuden ja T\u00f6ys\u00e4n seudusta tulee nyt sotatoimialuetta ja pysyy sellaisena Lapuan taistelun 14.7.1808 ja Kuortaneen Ruonan  ja Salmen taisteluiden 1. - 2.9.1808 v\u00e4lisen ajan.\\nAlavuden ja T\u00f6ys\u00e4n seudulla ven\u00e4l\u00e4isten ruokahuolto pett\u00e4\u00e4, koska alueella ei ole elintarvikkeita ja  huollon etel\u00e4st\u00e4 katkaisevat Suomen armeijan toimesta Ruovedelle l\u00e4hetetyt v\u00e4\u00e4peli Rothin sissit. T\u00e4m\u00e4 aiheuttaa osaltaan sen, ett\u00e4 ven\u00e4l\u00e4iset ry\u00f6st\u00e4v\u00e4t l\u00e4hes kaikki talot Alavudella ja T\u00f6ys\u00e4ss\u00e4 ja asukkaat siirtyv\u00e4t metsien taakse piilopirteille. Punatauti my\u00f6s levi\u00e4\u00e4 ja tappaa noin 10% v\u00e4est\u00f6st\u00e4. Ven\u00e4l\u00e4iset jahtaavat talonpoikia piilopirteilt\u00e4kin ja siell\u00e4 tapahtuu ven\u00e4l\u00e4isten sotilaiden surmaamisia. Rothin sissit lopettavat toimensa, kun ylip\u00e4\u00e4llikk\u00f6 Klingspor ei anna heille lis\u00e4voimia.\\nSuomen armeija menestyi Alavuden, \u00c4ht\u00e4rin ja Virtain Herrasen taisteluissa, mutta niit\u00e4 etel\u00e4mm\u00e4ksi se ei p\u00e4\u00e4ssyt. T\u00f6ys\u00e4n talonpojatkin kahakoitsivat omin p\u00e4in ven\u00e4l\u00e4isten kanssa.\\nVen\u00e4l\u00e4isten voitto Suomen armeijan vasemmassa sivustassa Karstulassa 21.8. saa Klingsporin per\u00e4\u00e4nnytt\u00e4m\u00e4\u00e4n joukkonsa Kuortaneelle, jossa ne k\u00e4rsiv\u00e4t ratkaisevat tappiot 1. - 2.9.1808. T\u00e4st\u00e4 alkaa suomalaisten per\u00e4\u00e4ntyminen pohjoiseen ja siviilien ja sotilaiden yhteisel\u00e4m\u00e4 p\u00e4\u00e4ttyy. Sota aiheuttaa Alavudella ja T\u00f6ys\u00e4ss\u00e4 tilojen 15 - 20 % autioitumisen ja valtavat irtaimistojen ja rakennusten menetykset, jotka n\u00e4kyv\u00e4t liittein\u00e4 olevissa sotavahinkokorvaushakemuksissa taloittain ja henkil\u00f6itt\u00e4in. Korvauksia ei kuitenkaan saada.\\nTutkielmassa on my\u00f6s taulukot Alavuden ja T\u00f6ys\u00e4n elintarvikkeiden ja rehujen pakkoluovutusvaatimuksista kev\u00e4ttalvella 1808, sotavahinkokorvaushakemuksista sek\u00e4 punatautiin kuolleista.\\nTutkielman erityisi\u00e4 l\u00e4hteit\u00e4 ovat 83 muistinvaraista kertomusta eli tarinaa Suomen sodasta Alavudelta ja T\u00f6ys\u00e4st\u00e4. Taisteluihin liittyvi\u00e4 kertomuksia on my\u00f6s \u00c4ht\u00e4rist\u00e4 ja Virroista. N\u00e4iden k\u00e4ytt\u00f6 lienee t\u00e4h\u00e4n menness\u00e4 laajaper\u00e4isint\u00e4 Suomem sodan tutkimuksissa. N\u00e4m\u00e4 suulliset kertomukset on valtaosin ker\u00e4nnyt Etel\u00e4-Pohjanmaan maakuntaliiton sihteeri V\u00e4in\u00f6 Tuomaala noin 1950.\\nSuomen sodasta on tutkielmassa tietoja my\u00f6s kolmesta haastattelusta ja kahdesta \u201dyksityisarkistosta\u201d", "faculty": "humanistinen", "charcount": 0, "commonwords": [["suomen", 8], ["armeijan", 6], ["ven\u00e4l\u00e4isten", 5], ["sotilaiden", 5], ["sodan", 4], ["t\u00f6ys\u00e4ss\u00e4", 4], ["t\u00f6ys\u00e4n", 4], ["ven\u00e4l\u00e4iset", 4], ["siviilien", 4], ["alavudella", 4], ["alavuden", 3], ["aikana", 2], ["etel\u00e4-pohjanmaalle", 2], ["sissit", 2], ["ovat", 2], ["tutkielmassa", 2], ["rothin", 2], ["seudulla", 2], ["huolto", 2], ["1808", 2]], "keywords": "", "unit": "Humanistinen tiedekunta, Filosofian, historian, kulttuurin ja taiteiden tutkimuksen laitos', 'University of Helsinki, Faculty of Arts, Department of Philosophy, History, Culture and Art Studies', 'Helsingfors universitet, Humanistiska fakulteten, Institutionen f\u00f6r filosofi, historia, kultur- och konstforskning", "status": "master", "thesistype": "pro gradu -tutkielmat', \"master's thesis\", 'pro gradu-avhandlingar", "pagecount": 0, "title": "Ven\u00e4l\u00e4isten sotilaiden siviilien kohtaaminen ja kohtelu Alavudella ja T\u00f6ys\u00e4ss\u00e4 Suomen sodan aikana 1808 - 1809", "language": "", "author": "Niemel\u00e4, Jouko", "date": "2016", "distinctwords": 0}